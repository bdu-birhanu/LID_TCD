ዞንዳ 25 ሚሊዮን ችግነ ፍላሳ እምፕል 
ጌርክስ ቴኬልጝስ እክድስ እምስታ፡፡
ባርዳር፡ሲኒ 042012 ም.አ (አብመድ) 
ምእራብጎጃም ዞንዳ አምሉ ልማቱ አሻሪው 
ቴርትስ 25 ሚልዮንችግኝካዋ እምፕል ኬርክስ 
ቴኬልጝስ እክድስ እምስታኽ፡፡ፌይኹ አሜትዳ አምሉ 
ልማቱ ጌረክስ ኪላ 10 ሚሊዮን ችግኝ ቴኬልስታ፡፡ 
ቴኬልስትኹ ችግኝ ፍላዴስ ኪላ ሊኽዴስ 75 ታፋ 
ፄዴክጝ ጌሌፅስታ፡፡እንዳ አሜትዳ ቴኬልስታው ችግኝስ 
ያኻው ብቲስታ ፌል ኪላ ቴርታኽ፡፡ዞንዳ እንዳ አሜትዳ 
ትክላሊስ 200 ሚሊዮንዴስ ጃላ ችግኞ ቴኬልጝስ 
እክድስ እምስታ፡፡አንኩሩ ቤዴራ ቴርት
አሬሳቻንትካ አሌም አቡቑ አችስ ኬሴትስትኹ ኮሮና 
ቫይረሱ ወረርሽኝ ቑንዚ ምክንያታስ ታፎስታ ልኮ 
አፄፍካማ እንጅኩጝዴስ ኪቻ ግብርኒው ውማይቲኒስታ 
ቲኑ ውማይቴንካ እያኑሳ ኩስጜ ቻቤልጝስ ቱስቲስ 
ቴጌቤርጝስ እርሼ ወክትስ አሬስጝ፣ ማዳባሬ ወክትስ 
ካፃማ ቑንዚዴስ ድምክና እዝቦ ምርኪ ዊዳቲታ 
እንፃኽስታማ አጌራዋኪ ያኻ ጛጛርጛሳ ምርኪዴስስታ 
ቑንዚዴስ ፊቲስጝ ቱስቴ:: ያኼስጉ እኖጂኪላ 
አሬሳቻንትካ ችኹ እርሺስ ዋታኮው ዳድስ 
ቴርቴካማጊይ፣ ግባቶ ማዳባሬሳ ወክትስ 
ካፅካማጊማ? ናውስ ዚጋሚ ወረዳሾ ስልኬ 
ታስጝስ አሬሳቻንትካዋ ዙሚትጝፅና::አሬሳቻንቲ 
መኮነን አምሳሉ ዚጋሚ ወረዳ አኺቲ ኬቤሊው 
ዝኩዋንትካኽ:: አሬሳቻንትካኪ ያኻ ዙራሙሪው 
እምፕልታቕ ኬሴትስትኹ ወረርሽኝ ቑንዚስ አይሎ 
ኪንክ ንጝስታ ቼኔክስትጝ ካንትስታ ሺኹ አኽⶓ 
ቶኬምካማ ግብርኒኩ ውማይቴንካስታ ቲን ኤክስቴንሽንካ 
እዩኑ ሼውቲ ስሬታስ እምፕልታቕ ካላካልጝፅካ 
ሴልካዋ እርዳትስትካማ እንፅኺሾ ዙርⶓ ዙሜካ:: 
ጝሺሱ ወክትዳ ውላጊ አሬሳቻንትካ ቴንኬክስትካማ 
እንፃኽስቴካማጊ እርሺ ስፍራ ካሳኒስ እርሺ አክኻሳስታ 
ሳሙኔ አኾ ጄሪካንስ ኻስካማ ካስጝ ካንትስቴ:: 
እን ዴሜካ ዴስ እፃው ዲብ ያኻስኩስ ማይቤራዊ 
ታምትጚዳ ኩፅኒ አቒ ቴንኬክጝስ ካላያ:: አሬሳቻንቲ 
ሴንቲስታ፣ ማቢሪ ላምቡ ቲሪያ ናኒስ እንክርፄካ:: 
አኽጝስኪላ ኪንዴ ቴንኬክስትካማ ኪንዴ ባይጝስ 
ቑንዚዴስ አሜሌትጝስ ካሊስታቲው አኽጝስ ውላዋጊ 
ባይጝ ቱስቴ ናኒስኪላ ታክስፅካ:: እርሺው 
እንፅኺሾዳኪላ ወሴኽካያስኩ ያኹስ ላጚኒ አሬሴካማ 
ግባቶ ማዳባሬ ልማቱ ኬችስ ግብርኒኩ ውማይቴንካ 
ቤንጝፄካማጊ አኽጝስ ጛሬ ማንዴካማ ሺንኪትጛጊታ ፅካ 
ኩንታሎ ማዳባሬ ያጉንኩ አኽⶓ ዙሜካ:: እሊኩ 
አሬሳቻንትካኪላ ግባቶ ወክትስ ካፅጝስ እንፅኼ 
ካስጝፃንታስታ ወሴኻቲንታ ጛጛርትጛሳ ኮሮና ወረርሽኝዴስ 
ማንዳንታ እንፅኼንቶ ፌያፌይጝፄካ::"ግብርኒኩ ውማይቴንካ 
ሙሪ ቺፋ ዙሬካማጊ ግባት ማዳባሪ ኬቤሊዳ 
ይንታኽ ንካማጊ ድኹፃና፣ ቲንኩ ውማይቴንካኪ ዋታኮውስ 
ካፃኑውስታ አብርታ ሼውቴ እይካማጊ አግስታና" ኑንኩ 
ዴሜካ ፋግቲ ለኮማ ወረዳ ቖሪ ጉኺኒ ኬቤሊኩ 
ዝኩዋንትካ ያኹንኩ አሬሳቻንቲ ጌትነት ታሪክያኽ::
ጛው ዙራሙሪ ዴሬኽ አኽጝሊ እምትጛማ ዱኒዜ ዜርካማ 
ዊዱንኩስታ እሊውሳ እርሼ ቴርስካማጊ ጌና እምፕላኒ 
አሬሱንኩ አኽⶓ እንክርፄካ:: ጛኪላ ውማይቴንካ 
ክንትፁኑ ስሬታስ ላጛ ሜትርስስታ አንዴስ ጃላ 
እቺቶ ማንዴካማ ላጛ ኩንታላሳ ማዳባሬ አግጝስ 
ቴርቱንኩ አኽⶓ ዙሜካ:: እምፕልታቕኪላ ቑንዚ 
ጛ አፋዳ ኬሴትስትጝስ ኪንክ ንካማ ማቢሬኪ፣ 
ጌቤሎኪ ውላዋ ልቕልቕቴጊ ባያ እሺንኩ ያኹስ 
ልቕልቕቲ ፌኬድስቱኒዴስ ናቴ እምፕልታቕ ኮሮና 
ድስኾ እስትኹስታጊ ምንጊስታ አሌቔትⶓ ጄሜርካ 
ናኒስ ድኹዌካ:: ጛ ኩፂ ግባቶ ማዳባሬ 
ካፅⶓ ጄሜርካያስኩስታ አግጝስ እንፅኺሾ ቱጝስ 
ቴርቱንኩ አኽⶓ ዙሜካ::ናኪኒ ወክት አንኩሩ 
ወክት አኽጝሊ እምትጛማ አኾቲ ልማቱ እንፅኺ 
አኮሜችስታው አኽጝስ አሬሳቻንትካ ቑንዚዴስ 
ኮሮና ቫይረስዴስ ጛሬ ማንዳማ እንፅኼ 
እንፃኽስታንታ ብሄረሰቡ ቺፅጝፂታ ዳብዜ እሚካማ 
ግባቶ ማዳባሬ ታምፅካማጊ አኽⶓ ዙሙንኩ 
አዊ ብሄረሰቡ ቺፅጝፂዳ ግብርኒ ሜምሪው ውማይቲኒ 
አቶ ገበየሁ ካህሊውያኽ:: ግባትካ ቤዴርካማ ወረዳቺፋ 
ቤንጙንኩ ያኹስ ወረዳኪ ኬቤሊስ ኬቤሊዴሜካ 
እምፕል አንኩዋ ኬች ስሬታስ ጛራጛራ ካስካማጊ 
ማዳባሬ ካፃንታ እንፃኽስስታማጊ አኽⶓ ዙሜካ::
ግባት ማዳባሪ ዲግⶓ ማሌካያስኩ አሬሳቻንትካስኪላ 
ወክትስ ጛሬ ማንዴካማ ካፃንታ ሙሪቺፋ ዙርካማጊ 
ማሊፅጙሳ እንፅኼኪላ ግብርኒኩ ውማይቴንካስስታ 
ቲንኩ ውማይቴካስ ድኹስታማጊ አኽⶓኪላ አቶ ገበየሁ 
እርዳትፅካ:: ግብርኒኩ ውማይቴንካኪላ ግባቶ ካፃኑ 
ወክትዳ ላጛ ሜትራሳ እቺቶ ማንዴካማ ካፃንታኪላ 
ፄውስታ ናኒስ ጌሌፅካ::ፍንሾስኪላ አሬሳቻንትካ ጛሬ 
ማንዴካማ እንፃኽስታንታ ጊዝቺፋ ሼውቴ እይካማጊ 
ጛጂዴስ ፋይስታውሳ ዋኽትጝፅጝስ ይስጝፃንኩ አኽⶓ 
ቶኬምካማ ግብርኒኩ አላፍካስታ ውማይቴንካ ቪዲዩ 
ኮንፈረንስስ ስልታኔ ካፁንኩ አኽⶓ ኽይትጝፄካ:: 
ሜምሪኩ ውማይቴንካኪ ወረዳኩ ውማይቴንካስ፣ 
ወረዳኩኪ ኬቤሊኩ ውማይቴንካስ ስልታኔ እይጝስ 
አሬሳቻንትካው ኬምፕዳ ያኼካማ እንፃኽስቴካማጊ 
አኽⶓ አቶ ገበየሁ እርዳትፅካ::
ኮሮናስታ ዳብዚ ድስኹ እጁ
ኮሮና /ኮቪድ 19/ ወረርሽኝ አሌሙ እዝቡላዳ 
ችግሮ ታምፅⶓ ጄሜርኹ ፌሬንጅካው እዝቡ
ቼፍታ 2020 ሚፅፂዳኽ:: እን ወረርሽኝ 
ሚሊዮንስ ቼፍስታንኩ አቕ ቑንዚስ እምስታኒስ 
ሊኽሻይስ ቼፍስታንኩ ዴሜካ ቑንዚስ እንዴስ 
አሌምዴሰ ክርጝስ አጉሌልስትካ:: 
ይቶፒያዳኪላ እን ቑንዚ ኬሴትስኹ ጌርክዴስ 
ጄሜራማ ሊሊትጙንኩ እምቢት ንኹ ጊዙ
 አዌጅስታው አዋጅ እምፕልታቖ ቢዲሪ ካላካልጚውሳስታ 
ቼፍጝጚውሳ እንፅኺ አኮሜችስታታ ፄውስቱኒውላ
 ሚንችካ እምፕልታቕኩ ቤንካ ኩፅኒ እንስ 
ወረርሽኝስ ትኩቶ እይጚዳ ዜሬቕቲኔ 
ካንቴ ካንትፅካማጊ አግስታና::
አጌራዳ ኽሳንቴ ችግሮ ታምፅጝስ ካላ:: 
ናካስ ኻናና ዲግኑኽ ዴሜካ አሌምኩ ሌጌሱንኩ 
ያኹንኩ አጌርካ ክቻዴስ
 አሜሪካ እምፕላ ታኹስ ቢዴሪዳ ቑንዜ 
ካንትኹስ አጌርኩ ጉሳንትካዴስ እምፕልታቖ 
ኺስታ ኬርቱኹሳ ካንቲ እሚጝስ ናካዳ አጌራ 
ፋቲውዳ ችግርዳ ትይታ ፄውጝስ ኬፍቲኒ
 ዋይሚ ኬታታ ፄዋማጌኽ:: እንጚ ስኪላ 
አጌራው ጉሳንቲ ያኹንኩ ዶናልድ ትራምፕ
ኮሮናው ቫይረሱሳ /ኮቪድ19 ቑንዚው ምክንያትስ
እንፁኒ 100ሻይ አቒ አሜሪካዳ 
ክርጝስ ካላና ናኒስ እንኩዋኽስትካ::
ያኼስጉ ሚንችካ ፖለቲካኩ ታናታንትካውላዳ ቑንዚ 
እሳንጛታ ምክንያት ንካማ ጉሻኑ ዶናልድ ትራምፕፑ ቺፅጝፂ
 ያኹኒውላ ጛ ኩፅኒ እንሳ ቻቤላቲኩ አኽⶓ ኪላ ዙሜካ::
ትራምፕ እምትጝፅካማ ፌሬንጅካው አሜት አሌድስታውላንጝኪ 
2020 አሜትዳ አሌድስታውላስ 
ቤዴራ /ኮቪድ-19ስ/ ያኻውሳ ክትባቴ ቴርሳንኩ 
አኽⶓ ዙሙኒውላ ዜርፍኩ ውማይቴንካ 
ኩፅኒ ክትባቲ አግፅጝስ 12ዴስ 
18 አርፍካጊስታ ፋይፃው አኽⶓ አቕፄካ:: 
ትራምፕስ አሳቦ አስሜምጛቲንኩ
ቻቤላቲንኩ/ ቲንኩ ውማይቴንካ ክቻዴስ አሜሪካው
ዶክተር አንቶኒ ፋውቺስታ እንግሊዙ 
እክምኒው አላፊ ዶክተር ክርስ ዊቲይ 
ክትባቴ አግፅጝስ እንፁኒ 18 አርፍካ 
ፋይፄ:: እን አኽጝስ ቑንዳስታንትካዋ 
አኬምጝስ እርዳታውሳ እጆኪ ያኻ ክትባቲ እን
አሜትስ አግፅጙ እድል ማልጛ 
ፅባቢያኽ ናኒስ እንኩዋኽስትካ::
ትራምፑ ቺፅጝፄ ክችክቺ ዲቦ 
አኮሜችጝስ ቫይረስስ እሳንጝጜ ቼፍጝጚስስታ
ካላካልጝጚስ ፅሬቶ ፄዋሺንኩ ያኹኒውላ 
ቫይረሱ እሳንጚ ቻይናውሳ ምንግስቶ ካሲስታንታ ፄዋ::
ቑንዚው ወረርሽኝ ናካዳ አሜሪካዳ 
አሬኽትስ እሳንጛማጊ አግስታውሻው 
ያኹኒውላ ቑንዜ ቲሪፅጝስ ኩፅኒ 
ላንቡሳጊስታ አግፁኑ ዲብ እላ::
ንባሮኪ ቢቢሲዴስ አግፅኑኽ
ቺርቤዋ ማንዚ 30/08/2012 ም.አ (አብመድ)
ቲኑ ሚኒስቴር ዴክሳሜታሶን እስትኹ እጁ ኮሮናው ቑንዚስ
ፂኔካማ ቑንዳስቱንኩ አቕስ እይስታታ ዋሴንኾ፡፡
ባርዳር፡ሴኒ 12/2012 ም.አ (አብምድ) 
ዴክሳሜታሶን እስታውሳ እጆ ታክሲል
ቑንዛው እክምኒስ እሼታ ዋሴንስትጞ 
ቲኑ ሚኒስትራ ዶክተር ልያ ታደሰ አቕፄካ፡፡
እጆ ካንትኹስ እንግሊዝ አጌሩ 
ምንግስትዳ ካስⶖኽሳ ፅናቶስታ ሪፖርቶ ቲኑ 
ሚኒስትር ዝርዝስ ካንትጞ ሚኒስትራ ፌስ ቡኩ ፍንዳ ፃፌካ፡፡
እክምኒ ጉዳይካው ኩስጝፃንቲውሳ 
ኬቾ ስታ ቲኑ ውማይቴንካው ኩስጝፃንቲው ኩስጚ 
ጝናዴስ እይስትኹሳ ኩስጚውሳ አሳቦ ስራ ፄውጝስ ኦክስጅኖ
አኹኪ ፊኹፂው ሜሳሪውሳ እርዳቴ ፋይፃኩ ኮሮና 
ቫይረሱ ቑንዳስቴንካስ ልቓ ሜቴን 
ዝኩኽ ዴክሳሜታዞን እጁ ታክሲል 
ቑንዚው እክምኒስ ቴኬምስትጝስ ዋሴንስትጞኽ 
ዶክተር ሊያ ማሊፁኑ፡፡ ዝርዝር ሜምሪ ኪላ ዲጋዌኽ ንካ፡፡
ኮሮና ቫይረስ አክምካዳ ታምፅኹ ቻኒስት
ውላ አሌም አቡቑ አችስ አግስታንኩ 
ፂንኹ ቑንዳስቴንካው ቤናኻዳ እንፃኽስታንኩ
እክምኒኩ ውማይቴንካ ኮሮና ቫይረስሊ እምትጝኹ ካሲ 
ዲጋያኒ ውላጊ እያኑ ዙርሚ ቑንዚስ እንዳራኪ ኮው 
እጁኪ ያኻ ክትባቲ አግስታያ ናውሳ ዙርሜኽ::
እን ፊኹፂውሳ አካሎ ፂካው አዲጊኒ ቑንዚስ ማልጜ ሚንች 
ያቑንኩስታ ሚንች ዴስ ዝኩክ ማራማርጛንትካ 
ላንቡሳ አግፁኑ ኽይቲ እላቲው አኽⶓ ቢቢሲ ዜጌባ::
ቑንዚስ ዊፅስታንኩ ሚንችካ አቕ ሳሴር እስታንኩ 
ምልኻትካዋ ካንፅፃንኩ ያኹስ እምፕልካ እምፕልካ
 ዴሜካ እንዳራኪ ምልኻቶ ካንትፅካያ:: 
ኮቪድ 19 ሚንች ጊዞ ክራንኩ ኪላ እንዴስ ፍና እሊው
 ቑንዚ ዝኩክ አቕ ያኻኒስ ፌያፌያማ ዴሜካ ታክሲሎ 
ቫይረስስ ፂኪስታንኩ ዝኩንኩ አኽጝ ጌሌፅስታ::
ኮቪድ 19 ኬሴትስትኾ እስታኒ ሚንችካ ዶክተርካ ጊዞ 
ማንዳማ ኬሴትስታው ጉዋኒ "ሲዝናል ፍሉ" እስታው 
ንካማ ጌሜታሽንኩ ያኹስ ቑንዚ ቱኒዴስ ፋሌንጋ እምፕላኒስ
 ሚንችካ አቖ እሚጝስ እሳንጛውስታ ይወቶ ፂካው ቑንዚ 
አኽⶓ ማሉኒዴስ ፋሌንጋ ችግርዳ እቱንኩስታ ኽይቲ እላቲው 
አኽⶓ ፂኑኽ ቑንዳስቴንካው ቤናኻዳ አላፋ 
ያኹንኩ ዶክተር አንቶኒ ጐርደን ጌሌፅካ::
ኮቪድ ቫይረስ እንዴስ ፍና አቕስታው ፊኹፂው ቑንዚዴስ
 ማልጜ ሊሊትጜ፣ ጉዳትስታ ምልኻት 
ኪላ አቒዴስ አቔ ሊሊትጝኹዊያኽ ንካ::
ኮሮና ቫይረስ ይስኹሳ ቲኑሳ ችግሮ ታምፃኩ አቕ 
ኹፕኹፕፂ አኾ ኮፄርጝስታ ብሪ አሬግጙሳ ችግሮ ታምፃና:: 
ፊኹፂው /ኩፕኩፕፂው/ ቑንዚዴስ 
ድምክና እሊኩ አካላትኩ ቤንካዳ ኪላ 
ሊሊትጙንኩ ምልኻትካ ካንትስታና:: 
እምፕላኒ እምፕላኒ ዴሜካ አካላታኻዳ 
ዝኩዋው ኦክስጅኑ ሜቴን ማልጜ 
ዜሬቕቲኒ ያኻታ ፄዋ:: ኮሮና ቫይረስ 
ኬሴትስታው ወክትዳ ኦክስጂን 
አካላታኻዳ ክቺክቺስ ታምባቲታ ፄውጝደስ 
ድምክና አቫላምቲው ሶኼትዳ ኹፕኹፕፂዳ እሊውሳ ኪፊኹሳ ችግሮ 
ታምፃውላ እሊኩሳ ምልኻትካዋ ካንትፄ:: 
ዶክተርካ ሚንቾ ጊዞ ኮሮና
 ቫይረሶ አኪምጝስ ቼጌርስታኑ ኪላ ቑንዚው ባይሪ ሚንችካ ምልኻትካ 
ዝኩኑስታ ፊኹፂው እርዳትፅካ ሜሳርካዋ 
/ቬንትሌትሮ/፣ ኦክስጅኖ ዲግስጝስ 
ሚንቾ እርዳቴ ፄውኒውላ ኹፕኹፕፂዳ ይቤቺዳ 
ትኩታማ እንፃኽስትጝ እንዳራኪ
ኪሴ አግጝስ ካሊፃያሱ አኽⶓ ዶክተር አንቶኒ ጐርደን እርዳትፁኑዊ::
ኮሮና ቫይረሱ ቑንዚስ እምስትናው 
ጉዝማይ ብሪኩ ስርካ /ቡዋንቢ/ እንቓራ::
እን ዴሜካ ብሪ አሬጋታ ፄዌ:: እን ዴሜካ ብሪ 
ቡዚታማ ሼውታ አካላታኻዳ እንዜጛቲታ ፄዌ:: 
እንዴስ ድምክና እንኩላሊቲ እንፅኼ 
ቲሪፃታ ፄዌ:: እንዴስ ፊይጝ ኑስ
ዴሜካ አንኮላኻዳ ዝኩንኩ ብሪኩ ስርካ እንቓርካማ ካንትስታና:: 
ባስጝናማጊ ካሳኒ ቑንዳስቲኒ 
ጚጛርጛሳ ዜኔግጝስታ አካላት ትራኹⶓ ጄሜሬ:: 
እንሱ አችዳ ታምብስቱኒዴስ ፋሌንጋ አቒ ቴስፌ ኬዋታ ፄዌ:: 
እንስያኽ ዶክተርካ አኪምጝስ 
ቼጌርስትካማጊስታ ቼኔክስትካማጊ 
ዝኩኑዊ ኑስ ቢቢሲ ድረ ጌፅስ አንቤብፃ::
ቺርቤዋ ጉንቤት 30/2012 ም.አ
ኮሮናው ምርማሬ ጄሜርጝ ናሙኒውሳ ዋይሜ እምቢትናማ 
ማሊጝስ ካሊፄ እንጃቢሪ ኬቴሙ ዝኩዋንትካ
ኮሮና ቫይረሱ ማራማርፂው ሜሳሪ 
እንፅኼ ጄሜርጝ እምፕልታቕ 
ምርማሪስ ጁትጛታ ፄውኹ አኽⶓ 
እንጃቢሪ ኬቴሙ ዝኩዋንትካ ዙሙና:: 
ብሄረሰቡ ቺፅጝፂዳ ምርማሪ 
ጄሜርጝ እምፕልታቕ ቑንዚስ እምስታማ? 
ናው ትርታሪ ቻኒ ዋዳይ 
ማራማርስትቴ ናውሳ ችንኬቶስታ ጅፍንቶ 
ኔኬቴ" ኑንኩ እንጃቢሪ ኬቴሙ ዝኩዋንትካ አቶ ያረጋል ገነትያኽ:: 
ኮሮና ቫይረሱ ቑንዚ ጌርክዴስ ጌርኮ ዴሜካማጊ አኽጝስ ቲን ውማይቴንካ 
ናኑሳ ኩስጜ ቻቤልጝስ ኽምቢውሳስታ እሳኑሳ ሾፌንፄ ፄውጝስ ቑንዚዴስ 
ጛሬ ማንዲጝ ቱስቴ ንካ:: ማራማርፂ ሜሳሪ ዲጊዳ ዝኩጝስ ውላጊ 
ጛሬ ማላማ እንጅኩዋታ ጁትጝፅኹ አኽⶓ ቶኬምካ:: ፍንሾስ ጛኪላ 
ኮሮና ቫይረሶ ማራማርስትጝስ ቴርትዳ አኽⶓ ዙሜካ::
እምፕልታቕኪላ ቲን ውማይቴንካውሳ ክስካሴ ማንዳኑላስ ቑንዚውሳ 
ኪፊፃንቶ ማሊጝስ ውላጊ ማራማርስትጝ ቱስቴ ንካ:: 
ሜሳሪ ዲጊዳ እምቢት ናማ እንፅኼ ጄሜርጝኪላ ቑንዚውሳ 
እሳንጜ ኔኬትጝስኪ ያኻ ምልኻቶ ካንፅፃውሌስ ሜንቾ ጊዞ አቒሊ 
እጂውሳ ቑንዜ እሜ ማሊስታታ ፄውጝስ እርዳታው አኽጝስ 
እምፕልታቕ ዴስቴ ንካ አኽⶓ አቶ ያረጋል ድኹዌካ::
ምክንያቲኪላ ቑንዚስ እምስትኹ አቒ አግስቱኒውላ ናሙኒ ጌና
እሊውሳ ስፍሬ ካሳማ ማራማርስታማ ዋይሚ ይንቴምባ ዝኩኽሳ ጊዞ ኔኬቴ::
እንቲታኪ ቑንዳስቲኒ እምቢት ናማ እክምኔ አግፃታ እርዳቴ ናኒስ ዙሜካ:: 
"ቲን ውማይቴንካስኪ ያኻ ኮማንድ ፖስት አዌጅስታው እኖጂ 
ክናቲንታስታ ቑንዳስትናቲታ ናማ አኽጝስ እስታውሳ ቴግባርዳ 
እሺፅጝስ ቴንኬክጝስ እንሳ ድኬ ጌርኮ ሴላምስ ፌይፅጝ" 
ቱስቴ ናኒስ ኪላ ድኹዌካ::
አቶ መለሰ ወርኩ እስታና:: 
እንጃቢሪ ኬቴሙ ዝኩዋንቲስታ ባንክ 
ጝናሱ እንፃኽስታንትካኽ:: 
ኮሮና ቫይረሱ ካላካልጝፅካ ሴልካዋ ዋኽስ ዋኾ 
ያኻውሌስ ይጉኒ ካሊስታው አክምስጊ ቴጌቤርካማጊ አግስታንኩ ፍኹሳ ኽምባሾ
 ፌንፄ /ማስኮ/ ኩፅኒ ጌርክ ቺፋ ቴኬምስታንኩ አኽⶓ ድኹዌካ:: 
እን አኽጝኪላ ጛጂስ ትክምጉ ጉዳቶ ታምፃያሱውስታ ዙሜካማ እንጃቢሪ 
ኬቴሙ ቺፅጝፂዳ ምርማሪ ጄሜርጝ ዴሜካ እምፕልታቕ ምርማሬ ፄዌካማ
 ዋሺኒኪ ስጋትዴስ ኔፃ ያኻንታ ኽሳንቴ ፍሼ ፄዌ ንካ::
 እን አኽጝ ኪላ አቒ ምርማሪዴስ ፋሌንጋ ጚጛርትጛሳ ማንዳታ ፄዌ ንካ::
"ያኼስጉ ቑንዚ ኪፊፂ ያኻማ አሌማዋ ቼኔክፃማጊ አግስቱስ እምፕልታቕ 
ኩፅኒ ጛኾ ይንታማ ቱዌምባ ትኩቶ እይካ" ኑንኩ አቶ ወርኩ ጌቤሎ፣ 
ሆቴልካዳ ካንታኒ፣ ቡንጝናሳ እንኩዋን ኮሮና ጐኒውላ ዝኩኽሳ ፄጌራላ:: 
ቴሌብጅንስ፣ ራድዮንስ፣ ማቤራዊ ሚዲያዳ አብንስታው ጚ ያኹኒውላ 
እምፕልታቕ እላቲውስታ ቼፋንኩ ዝኩና::
 ማራማርፂ ሜሳሪ እንጃቢሪዳ ዝኩጝስ 
ምልኻቶ ካንፅፃውላስ ቑንዚ ሜንቾ ጌርኮ እጂው አኽጝስ ውላዋጊ 
እምፕልታቕ ማራማርስትጝስ ጛጛርጛሳ ማሊጝስታ 
እንዴስ ቑንዚዴስ ቴንኬክስትጝ ቱስቴ ናኒስ እንፅኼንቶ ፌያፌይጝፄካ::
ኮሮና ቫይረስ ኬሴትስትኹ ጊዝዴስ ጄሜርካማ ቑንዳስቴንካውሳ እጂፄ 
ቴርሴካማ እንፃኽስትካማጊ አኽⶓ ድኹንኩ ኮሮና ቫይረሱ ግብረ 
አይሉ ቴቤቤርጝፃንቲ ዶ/ር አዲሱ አሳየኽ:: "እምፕልታቕ ቑንዜ
 ሳሴርሳማ ካንትጝስታ እናፋዳ እላ ናኑ ዲብ ፋሌንጋስ ቼጌርፄ" 
ኑንኩ ዶ/ር አዲሱ እምፕላኒ ቱኒዴስ ዙርፂ እላቲውስታ፤ 
አኬማንቲ ዶ/ር ውላ አግስታላኽ ንካ::
እንጃቢሪ ሆስፒታልዳ ኮሮና ቫይረሱ ማራማርፂ ጌቴትምስታማ ውማይቴንካዋ 
ሴሌቴንፃማ እንፅኼ ጄሜርⶓ ድኹዌካማ እን ሜሳሪ እንፃኽስትጝኪላ 
ኮሮና ቫይረስሊ ፄጌርጚ ዝኩክ ሜንችካ ቑንዝካ ዝኩጝስ ጋያኪ ጐኒ፣ አስም፣ 
ሳይነስ፣ አለርጅክ ፄጌርጛው አኽጝስ እኒ አቖ ማራማርጝስ ቫይረስ ዝኩኒ 
እን አቕስ ጊዞ እያቲውስታ ኬሽጝስ እድል ፅባብ አኽጝስ 
ጉዳቶ ታምፃውሌስ ዲጊስ ዙርፅጝስ ቴኬሜ ንካ::
ሜሳሪኪላ ጌርክስ 400 አቖ ማራማርጝስ ካላው ያኹስ ጝሺ ያኽስቱኽ 
ምርማሪስ ጃዊዴስ እምፕል አቒው፣ እንጃቢሪዴስ እምፕል አቒ እንቲታኪላ 
ቻግኒዴስ ላጛ አቑ ናሙኒ ካሳማ ዋይሜ 
ማንዴካማጊ አኽⶓ ዶ/ር አዲሱ አሳየ እርዳትፅካ::
ጋያኪ ኹፕኹፕፂ ታሲ ዝኩክሳ አቖ ጝን ጝናሳ 
ዙሬካማጊ ማራማርጝስ ቴርትⶓ ኪላኽ ጌሌፁኑዊ::
ኮሮና ቫይረስ /ኮቪድ 19/ ኬሴትስቱኒዴስ ጄሜራማ ራዲዮንስ፣ 
ቴሌብጅን ትንካኪውሳ እንፅኼንቶ እምፕልታቕስ ፌያፌይጝፄካማጊ አኽⶓ 
አዊ ብሄረሰቡ ቹዋ ቺፅጝ ኮማንድ ፖስቱ 
ቴቤቤርጝፃንቲ አቶ ባይነሳኝ ዘሪሁንያኽ::
ኽምባ ሾፌንፂ ኮሮና ቫይረሶ ካላካልጝፅካ ሴልካዴስ እምፕልስታ ቹዋ አኽጝስ
 ኬቴማዳ ማስክ ቕፂ ዋይሚስ ዋይስታታ ፄውጝስ ውላጊ አቒ ፄዋታ 
ፄውጙሳ እንፅኼ እንፃኽስትና ንካ:: 
ያኼስጉ ጌፄሩ ዙራሙሪዳ ላምቡስታ ማስኮ
 ዋኽስ ዋኾ ዲግስካያሱውስታ 
ዙሜካማ ፍንሾስ ጌፄሩ ዙራሙሪሾ ታምፅጝስ 
እንፃኽስቴካማጊ አኽⶓ ዙሜካ:: 
እምፕልታቕ ኩፅኒ ቑንዚጛጂዳ ታምባማ 
ዳራኪ ፄዋያሱ አኽጝስ ትንካኪዳ 
ችግር ዝኩኽ አኽⶓ ቶኬምካማ ላጛንቴ ፉኽ 
/አዌጅስትኹ/ እምቢትንኹ ጊዙ 
አዋጅኪላ ውላጊ አቒ ማስኮ ፄዋታ ሼውቴ 
ዴሜክናና ይኑኒዴስ እንግራ ግብረ አይሎ ቲሪትጛፅናና ጌዴድፅጙ እንፅኺሾ 
ቱናኻ ናኒስ ጌሌፅካ:: 
ዙራሙሪዳ አግስታንኩ እንጃቢሪ ፖሊ ቴክኒክ፣ 
አዲስክዳም ቴክኒክስታ 
ውማይኪላ ኽምቢውሳ ሾፌንፄ ቴርሴካማጊ 
አኽጝስ ማስኩ /ኽምባ/ ሾፌንፂው ችግር ዝኩዋቲው
አኽጝስ ፍንሾስ ጌዴድፅጙሳ 
እንፅኼ እንፃኽስትኔ ናኒስ እርዳትፅካ::
ኮሮናስታ ምሁራንካው ፍሺ
ኮሮና ቫይረስ ኮቢድ 19 አሌም አቡቑ አችስ ኬሴትስትኹ ጊዝዴስ
ጄሜራማ ሚንችካዋ አሌም አቡቑ አችስ አግስታንኩ
አጌር አቖ ክሪስ ታምፃማጊያኽ::
እስጜዋ ቑንዜ ካላካልጝጚስ ዴሜካ አሌም ቲኑ አችቶ ዴሜካማ 
ሊሊትጙንኩ አችትካ ጛውሳ ታምቦጊ ፊትጜካማጊ አግስታና::
ኮሮና እሌትዴስ እሌትሾ ሜዜጌብፃማጊ ዝኩኽ አቒው ክሪው ቼፍስታ
 ቑንዚው ምክንያቲስ አግሌላማ አኬምጙ ቤናኻዳ አግስታው 
እዝቡ ቼፍ ኪላ ማልጜ አዜንፃንቲስታ እሊኩ ሴግዳ ዝኩንኩ 
አቕስ ክንትፂ ያኻው ኬሴቲያኽ::
እስጜዋ ስራ ፄዋማ ኪላ ይቶፒያ ባዮ ቴክኖሎጂ ኢንስቲትዩት ኮሮና ቫይረሱ
 /ኮቢድ 19 እስታማ እቑስታው ወረርሽኙሳ ቑንዜ ትኩትኹስ 
ምርማሬ ጄሜራው አኽⶓ ፋና ብሮድ ካስቲንግ ኮርፖሬት 
ፍሽኹ ንባርዴስ ቼሜትጝፅና::
ይቶፒያ ባዮ ቴክኖሎጂ ኢንስቲትዩት ኮሮና ቫይረሱሳ ምርማሬ ጄሜርጝስ 
ቴርቶ እሌድኹ አኽⶓ ይፋ ፄዋ:: ኢንስቲትዩት ኮሮና ቫይረሱሳ ላብራቶሪ
 ምርማሪውሳ እንፅኼ እንፃኽስታው አዲስ አበባ ዩኒቨርስቲሊ ቴቤቤርጝሲያኽ:: 
ምርማሪው እንፅኺ ፅሊ ጌርካኻዳ ጄሜርስታው ያኹስ ጌርክስ 50 ናሙንካዋ 
/ካንትፅካዋ/ ማራማራማ ዋይሜ አቕፃው አክም ዝኩኽ አኽⶓ ኢንስቲትዩቱ 
ቹዋ ዳይሬክተር ዶክተር ካሳሁን ተስፋየ አቕፄካ:: 
ምርማሪስ አሴሜርጛንኩ ኢንስቲትዩቱ ውማይቴንካ ይቶፒያ እምፕልታቕ ቲኑ 
ኢንስቲትዩትስ ስልታኔ አግፃንታ ፄውስትⶓ ኢኖቬሽንስታ ቴክኖሎጂው 
ሚኒስቴርዴስ አግስትኹ ንባር ቶኬማ::
ኾትካ ምርማሪውሳ እንፅኼ ፄዌካማጊ 
ዝኩኑ ቴርት ኢኖቬሽንስታ ቴክኖሎጂው 
ሚኒስቴር ዶክተር ኢንጅነር አብርሃም 
በላይስታ አዲስ አበባ ዩንቨርስቲው ፕሬዝዳንት 
ፕሮፌሰር ታሰው ወልደሃናስ ጐቤንስታ:: 
ኢኖቬሽንስታ ቴክኖሎጂው ሚንስቴር ዶክተር 
ኢንጅነር አብርሃም በላይ ላጛ ኾትካ 
ዝኩኽሳ አቕቶስታ ሜሳሬ ቴኬምስትካማ አጌራውሳ 
ምርማሪውሳ አክሞ እሳንፅጝስ ካሊፃውሳ 
እንፅኼ አኮሜችጝስ አሴሜርጙንኩ አኽጝስ 
ዴስቴንካ አኽⶓ ዙሜካ:: አዲስ አበባ 
ዩንቨርስቲው ፕሮፌሰር ታሰው ወልደሀና ጛሾስ
 ሊሊትጙንኩ አግልግሎትካስ እሼንኩ 
ሜሳርካዋስታ አክኽካዋ ዋኽትጝፅጝስስታ ኬሽጝፅጝስ
 ይቶፒያ ጝሺሱ ጊዝዳ ፋይፃውሳ አግልግሎቴ 
ቴኬምስትጝ ቱስታት አኽⶓ ጌሌፅካ::
አሌም አቡቑ አችስ ኮሮና ቫይርስስ እምስቱንኩ 
አቑ ቼፍ 18 ሚሊዮኖ ታምብኾ፡፡
ባርዳር፡አምሊ 27/2012 ም.አ (አብመድ) 
አሜሪካ ናካ ኪላ ቫይረስ እሳንስ
 ፌያፌይጛማጊ አግስታኩ አጌርካዴስ አባላምታ ታኻታ ቶኪሚስቴ፡፡ 
ናካሳ ኺስታ አሌምዳ ዴሜካ 18 ሚሊዮን 
አቕ ኮሮና ቫይርስስ እምስታኒስ 11 ሚሊዮን
 አቕ ቑንዚዴስ ባኩንትካ፡፡ 690 ሻይ ያኻንኩ 
አቕ ዴሜካ ቑንዚስ ይዎቶ አቴካ፡፡
አሜሪካዳ ዴሜካ ኬቴምኩ ዙራሙርካዴስ 
ድምክና ጌፄርዳ ኪላ ቑንዚ እሳንጛማጌኽ አግስታው፡፡
ማራማርፂው ሜሳሪ እንፅኼ ጄሜራያኽ
ኮሮና ቫይረሱሳ ምርማሬ ፄውጝስ እርዳታው 
ሜሳሪ እንቢት ናማ እንፅኺሾ ቱዋታ
 ውማይቴንካስ ፋይፃው ስልታኒጊ እይስታታ 
እንጃቢሪ ሆስፒታሉ ውማይቴንካ ካሲና፡፡
ኮሮና ቫይረስ አዊ ቤረሰቡ ቺፅጝፂ እንጃቢሪ 
ኬቴምዳስታ አዲስ ክዳም ኬቴምዳ 
ኬሴትስትጝ ታክስስቴ፡፡ እስጜ ሲፋማ ቑንዚስ 
እምስቱንኩ አቕሊ ኔክትጚ እሺኩስታ
ጛጛርትጛሳ ታራታሩንኩ እምፕልታቑ ቼፍ 
ሚንችጝሊ እምትጛማ ወሎ ዩኒቨርስቲዴስ
ኮሮና ቫይረሱ ማራማርፂው ማሽን ቤረሰቡ ቺፅጝፂ እንጃቢሪ ሆስፒታልስ 
እይስትⶓ እንጃቢሪ እክምኒ ኬቹ ቴቤቤርጝፃንቲ ዶክተር አዲሱ ዙሜካ፡፡
"ማራማርፂው ሜሳሪ ላንቡሳ እንፅኼ ጄሜራያ" 
ኑንኩ ዶ/ር አዲሱ ወሉ ዩኒቨርስቲዴስ
ማራማርፂውሳ ሜሳሬ አግፁኒዴስ ፋሌንጋ ምርማሬ ካስጝፅጝስ እርዳታውሳ 
ስልታኔ አግፅጝስ ክልልስ አቕፄካ፡፡ እን ያኻማ ኩፂ ስልታኔ ቻሹኻት ንጝስ 
ሜሳሪ አግልግሎቴ እያውላስ ጌርኮ ቼፍፃማጊ አኽⶓ ጌሌፅካ፡፡
ሜሳሪሾ ዝኩኽ ቴርትጚ ኩፂ ሊኽዴስ 85 ታፋሳ ቴርትኹ አኽⶓ ዙሙንኩ
ዶክተር አዲሱ ስልታኒው እንግርትጝ ኩፂ 
ሚንች እንፅኺዴስ እንግርሳማጊ አኽⶓ እርዳትፅካ፡፡
ጝሺ ቤሄረሰቡ ቺፅጝፃኻዳ አግሌላማ 
አኪምጙ ስፍሪዳ አሺንኩ 158 አቕ ሹኺኒዴስ
ጃላ ምርማሪ ፄውስታማ ዴኬትጝስ 
እምፕልታቕሾ አሌቔትጜካ፡፡ እን አብን
ቴርትኹሳ ጊዞ ኺስታ ኪላ አግሌላማ 
አኬምⶓ ስፍሪዳ ጝሺ እምፕል አቒ 
ይቤቺ ይጉኽ አኽⶓ ቶኬምካ፡፡ እን 
አኽጝ ዴሜካ አምፕልታቕ ስጋትዴሰ ፋንታ
እርዳታው አኽጝስ ምርማሬ ሼውታ ፋይፃው 
ግባትጊ ዋኽትጛታ ናኒስ ዶ/ር አዲሱ ታክስፅካ፡፡
እምፕልታቕ ኮሮና ቫይረስዴስ ጛጛርትጛሳ 
ማራማርስትካማ አቕጝስታ ኔፃ አኽጝ
ዴሜካ ቻሱ ትንካኪስ ኽሳንቲ ፍሺ 
ዝኩኽ አኽⶓ ጌሌፁንኩ ዶ/ር አዲሱ 
ማራማርፂው ሜሳሪ እንፅኼ ጄሜራኒ 
እምፕልታቕ ኽስኹስ ጛሬ ማንዲጝስስታ
ቑንዚው እሳንጚ ቲሬታ ፄውጝስ ፍሺ ዝኩኽ አኽⶓ ድኹዌካ፡፡
ኮሮና ወረርሽኝ እሳንጛቲታ እምፕልታቕስ 
ሼውቴ ፌቴርጙሳ እንፅኼ ጊዝ ቺፋ ቲን
ኤክስቴንሽን ውማይቴንካስጊ ስልታኔ እይካማጊ አኽⶓ ዙሙንኩ 
ዴሜካ አዊ ቤሄረሰብ ቺፅጝፂዳ ቲኑ 
ሜምሪው አላፊ አቶ አዲሱ ጋሽነትያኽ፡፡
ሜንችካ እምፕልታቕዳ ኮሮና ቫይረስ 
ኬሴትስቱኒዴስ ፋሌንጋ ሼርካኪ
እክምኒውሳ ሲፍጜ ፄዋንታ፣ ካሜኑንኩኪ 
ወክትስ ጛሬ ማንዴካማ ጄርካዋ 
ኬቴብፃንታ እንፅኼንት ፌይጜማጊያኽ፡፡ 
ሜንቻ አቕዳ ወሴኽጝስታ ጂፊስትጝስ 
ጝንዳ እንጅኩክካማ ኬፄሩሳ ጌርኮ 
ፌይፃንኩ አቕ ዝኩና፡፡ እንታኮንኩ አቕስ
 ጊዝ ቺፋ ሼውቲ ፌቴርስታማጊስታ 
እንፅኼንት ፌይጛማጊ አኽⶓኪላ አቶ አዲሱ ዙሜካ፡፡
ሜሳሪ እንፅኼ ጄሜርጝስታ አግልግሎቴ 
እይጝ ዝኩኽ ፍሺ እምፕልታቕ 
እሊውሳ ቑንዜ ቑንዳስታኒ ሼውታ ጛሬ 
ማንዴካማ ቲኑ ኾትሾ ካስጝስ
 አኬምስትⶓ ካላንታ ፄዋው አኽⶓ 
ጌሌፅካማ እምፕሎ ጂፊስትካማ እሊውስ
 ቑንዳስትጝስ ክራቲንታ ፄዌ ንካ፡፡ 
ኮሮና ቫይረሱ ቑንዚስ ታራታርስትካማ እሼንኩ
 አቕ ካቢትጚስ ማራማርስትካማ ኔፃ አኽጝስ እምፕልታቕውላ
 አሌቔትጙኒውላ እምፕልታቕዳ ወሴኽጝ 
ካንትስታቲታ ኪላ አዴሮ እይካ፡፡
አማኻሪ ክልል ቺፅጝፂ ጛራ አቶ 
ተመስገን ትሩነህ ጛሾስ ኮሮና ቫይረሱ 
ወረርሽኝ ክልልዳ ጉዳቶ ታምፃቲታ 
ሼውቴ ፌቴርጝዴስ ኬምፕስ 
ኬምፖ ማራማርፂው ማይኬልካዋ እሳንጝፅጝስ 
ትኩትስ እንፃኽስስታማጊያኽ ንካ፡፡
 እንጃቢሪ ዩኒቨርስቲዳ ኮሮና ማራማርፂው ሜሳሪ ቱⶓ ቶኬምካማ 
ዲጊ ጌርክስ እንፅኼ ጄሜራታ ፋይፃው
 ስልታኒጊ ክልሉ ቲኑ ቢሩሾስ ፄውስታው አኽⶓ አቕፄካ፡፡
እዝብ ኪላ ምንግስትስስታ ቲኑ ውማይቴንካስ ፌያፌይጛንኩ ኮሮና ቫይረሱ
 ካላካልጚስታ ኩስጚኩሳ አሳብካዋ ቴጌቤርጝስ ኮሮናዋ ኔኬትጝስታ ናማኪ 
ድፅጝስ እንፃኽስትጝ ቱስታው አኽⶓ ቹዋ ቺፅጝፃንቲ አቶ ተመስገን ታክስፅካ፡፡
ኮሮናስታ ምሁራንካው ፍሺ
ኮሮና ቫይረስ ኮቢድ 19 አሌም አቡቑ አችስ ኬሴትስትኹ ጊዝዴስ
 ጄሜራማ ሚንችካዋ አሌም አቡቑ አችስ 
አግስታንኩ አጌር አቖ ክሪስ ታምፃማጊያኽ::
እስጜዋ ቑንዜ ካላካልጝጚስ ዴሜካ አሌም ቲኑ አችቶ ዴሜካማ
 ሊሊትጙንኩ አችትካ ጛውሳ ታምቦጊ ፊትጜካማጊ አግስታና::
ኮሮና እሌትዴስ እሌትሾ ሜዜጌብፃማጊ ዝኩኽ አቒው ክሪው
 ቼፍስታ ቑንዚው ምክንያቲስ አግሌላማ አኬምጙ ቤናኻዳ አግስታው
 እዝቡ ቼፍ ኪላ ማልጜ አዜንፃንቲስታ እሊኩ 
ሴግዳ ዝኩንኩ አቕስ ክንትፂ ያኻው ኬሴቲያኽ::
እስጜዋ ስራ ፄዋማ ኪላ ይቶፒያ ባዮ ቴክኖሎጂ ኢንስቲትዩት 
ኮሮና ቫይረሱ /ኮቢድ 19 እስታማ እቑስታው ወረርሽኙሳ
 ቑንዜ ትኩትኹስ ምርማሬ ጄሜራው አኽⶓ ፋና 
ብሮድ ካስቲንግ ኮርፖሬት ፍሽኹ ንባርዴስ ቼሜትጝፅና::
ይቶፒያ ባዮ ቴክኖሎጂ ኢንስቲትዩት ኮሮና ቫይረሱሳ ምርማሬ ጄሜርጝስ
 ቴርቶ እሌድኹ አኽⶓ ይፋ ፄዋ:: ኢንስቲትዩት ኮሮና ቫይረሱሳ ላብራቶሪ
 ምርማሪውሳ እንፅኼ እንፃኽስታው አዲስ አበባ ዩኒቨርስቲሊ ቴቤቤርጝሲያኽ::
 ምርማሪው እንፅኺ ፅሊ ጌርካኻዳ ጄሜርስታው ያኹስ ጌርክስ 
50 ናሙንካዋ /ካንትፅካዋ/ ማራማራማ ዋይሜ አቕፃው 
አክም ዝኩኽ አኽⶓ ኢንስቲትዩቱ ቹዋ 
ዳይሬክተር ዶክተር ካሳሁን ተስፋየ አቕፄካ:: 
ምርማሪስ አሴሜርጛንኩ ኢንስቲትዩቱ ውማይቴንካ ይቶፒያ 
እምፕልታቕ ቲኑ ኢንስቲትዩትስ ስልታኔ አግፃንታ ፄውስትⶓ 
ኢኖቬሽንስታ ቴክኖሎጂው ሚኒስቴርዴስ አግስትኹ ንባር ቶኬማ::
ኾትካ ምርማሪውሳ እንፅኼ ፄዌካማጊ ዝኩኑ ቴርት ኢኖቬሽንስታ 
ቴክኖሎጂው ሚኒስቴር ዶክተር ኢንጅነር አብርሃም በላይስታ አዲስ አበባ
 ዩንቨርስቲው ፕሬዝዳንት ፕሮፌሰር ታሰው ወልደሃናስ ጐቤንስታ:: 
ኢኖቬሽንስታ ቴክኖሎጂው ሚንስቴር ዶክተር ኢንጅነር አብርሃም በላይ ላጛ ኾትካ
 ዝኩኽሳ አቕቶስታ ሜሳሬ ቴኬምስትካማ አጌራውሳ ምርማሪውሳ አክሞ እሳንፅጝስ
 ካሊፃውሳ እንፅኼ አኮሜችጝስ አሴሜርጙንኩ አኽጝስ ዴስቴንካ አኽⶓ ዙሜካ::
 አዲስ አበባ ዩንቨርስቲው ፕሮፌሰር ታሰው ወልደሀና ጛሾስ 
ሊሊትጙንኩ አግልግሎትካስ እሼንኩ ሜሳርካዋስታ አክኽካዋ 
ዋኽትጝፅጝስስታ ኬሽጝፅጝስ ይቶፒያ ጝሺሱ ጊዝዳ ፋይፃውሳ 
አግልግሎቴ ቴኬምስትጝ ቱስታት አኽⶓ ጌሌፅካ::
 አማኻሪ ክልልዳ ድምክኒስ ናካ እምፕል አቒ ኮሮና ቫይረስስ እምስትኾ።
አማኻሪ ክልልዳ ፌይኹ 24 ሳታኻዳ ፄውስቱኽ 451 ላብራቶሪው ምርማሪዳኽ 
እምፕል አቒ ኮሮና ቫይረስስ እምስትጞ ክልሉ ቲን ማነረዲጛው ቢሩ አቕፁኽ።
ዴቡብ ወሎ ዞን ወረኢሉ መናሃሪዴሴኽ እምፕል አቒ ኮሮና ቫይረስስ እምስትኹ።
ክልልዳ ናካ ሴኒ 21/2021 ም.አ ኺስታ 14ሻይ406 አቕስ ምርማሪ ያኽስታ።
308 አቕ ዴሜካ ወረርሽኝስ እምስትካ።99 አቕ ቑንዚዴስ ኬሸካ።
2 አቕ ዴሜካ ክሪስ እንኬ አቴካ።
 ይቶፒያዳ ድምክኒስ 119 አቕ ኮሮና ቫይርስስ እምስቱና፡፡
ባርዳር ሴኒ 21/2012 ም.አ (አብመድ) ፌይኹ 24 ሳታኸዳ ካስጙኽ 
3895 ላብራቶሪው ምርማሪዴስ 119 አቕ ኮሮና ቫይርስስ እምስትጞ ቲን 
ማንዲጛው ሚኒስቴር አቕፃ፡፡ እንጚስ ኪላ ትክላሊስ ቫይርስስ እምስቱንኩ 
አቑ ቼፍ 5689 ታምባ፡፡ እንድዴስ ድምክና ኪላ ናካ ሴዛ አቕ 
ክሪስ ይዎቶ አቴካ፡፡ ትክላሊስ ኪላ እን አጌራ 98 አቖ ቫይርስስ አቴያኽ፡፡
“ወረርሽኙ አኺኒ እንግራ ጋማጋምስታማ ጉላሌ ካስጝፅጝስ ካሊፃው አኹኒ
 ፌቴርስትጝ ቼሜትጜምቡ ኺስታ ይቶፒያው ብሄራዊ ጉላሊው 
ቦርድ ዋሺኒዳኪ አጌሩ ክልልዳ ጉላሊ ካስጝፃላኽ’’ይቶፒያው ብሄራዊ ጉላሊው ቦርድ
ባርዳር፡ሴኒ 17/2012 ም.አ (አብመድ) ይቶፒያው ጉላሊው ቦርድ 6ንቲ አጌራዊ 
ጉላሊ ዙሪዳ ትግራይ ክልሉ ምንግስትዴስ ዲግኹሳ ካሴ ጉሽፃ ፄዋማኽ ብሄራዊ ጉላሊው
 ቦርድ ወረርሽኙ አኺኒ እንግራ ጋማጋምስታማ ጉላሌ ካስጝፅጝስ ካሊፃው 
አኹኒ ፌቴርስትጝ ቼሜትጜምቡ ኺስታ ዋሺኒዳኪ አጌሩ
 ክልልዳ ጉላሊ ካስጝፅጝስ ካሊስታቲው አኽጞ ጌሌፅኹ፡፡
ኾትካ ምርማሪውሳ እንፅኼ ፄዌካማጊ ዝኩኑ
 ቴርት ኢኖቬሽንስታ ቴክኖሎጂው ሚኒስቴር 
ዶክተር ኢንጅነር አብርሃም በላይስታ አዲስ አበባ
 ዩንቨርስቲው ፕሬዝዳንት ፕሮፌሰር ታሰው 
ወልደሃናስ ጐቤንስታ:: ኢኖቬሽንስታ ቴክኖሎጂው 
ሚንስቴር ዶክተር ኢንጅነር አብርሃም በላይ ላጛ 
ኾትካ ዝኩኽሳ አቕቶስታ ሜሳሬ ቴኬምስትካማ 
አጌራውሳ ምርማሪውሳ አክሞ እሳንፅጝስ ካሊፃውሳ 
እንፅኼ አኮሜችጝስ አሴሜርጙንኩ አኽጝስ ዴስቴንካ 
አኽⶓ ዙሜካ:: አዲስ አበባ ዩንቨርስቲው ፕሮፌሰር 
ታሰው ወልደሀና ጛሾስ ሊሊትጙንኩ አግልግሎትካስ 
እሼንኩ ሜሳርካዋስታ አክኽካዋ ዋኽትጝፅጝስስታ 
ኬሽጝፅጝስ ይቶፒያ ጝሺሱ ጊዝዳ ፋይፃውሳ 
አግልግሎቴ ቴኬምስትጝ ቱስታት አኽⶓ ጌሌፅካ::
አሌም አቡቑ አችስ ኮሮና ቫይርስስ እምስቱንኩ 
አቑ ቼፍ 18 ሚሊዮኖ ታምብኾ፡፡ ባርዳር፡አምሊ 
27/2012 ም.አ (አብመድ) አሜሪካ ናካ ኪላ 
ቫይረስ እሳንስ ፌያፌይጛማጊ አግስታኩ አጌርካዴስ 
አባላምታ ታኻታ ቶኪሚስቴ፡፡ ናካሳ ኺስታ አሌምዳ 
ዴሜካ 18 ሚሊዮን አቕ ኮሮና ቫይርስስ እምስታኒስ 
11 ሚሊዮን አቕ ቑንዚዴስ ባኩንትካ፡፡ 690 ሻይ 
ያኻንኩ አቕ ዴሜካ ቑንዚስ ይዎቶ አቴካ፡፡አሜሪካዳ 
ዴሜካ ኬቴምኩ ዙራሙርካዴስ ድምክና ጌፄርዳ ኪላ
 ቑንዚ እሳንጛማጌኽ አግስታው፡፡ማራማርፂው ሜሳሪ 
እንፅኼ ጄሜራያኽኮሮና ቫይረሱሳ ምርማሬ ፄውጝስ 
እርዳታው ሜሳሪ እንቢት ናማ እንፅኺሾ ቱዋታ
 ውማይቴንካስ ፋይፃው ስልታኒጊ እይስታታ 
እንጃቢሪ ሆስፒታሉ ውማይቴንካ ካሲና፡፡
ኮሮና ቫይረስ አዊ ቤረሰቡ ቺፅጝፂ እንጃቢሪ 
ኬቴምዳስታ አዲስ ክዳም ኬቴምዳ ኬሴትስትጝ 
ታክስስቴ፡፡ እስጜ ሲፋማ ቑንዚስ እምስቱንኩ 
አቕሊ ኔክትጚ እሺኩስታ ጛጛርትጛሳ ታራታሩንኩ 
እምፕልታቑ ቼፍ ሚንችጝሊ እምትጛማ ወሎ 
ዩኒቨርስቲዴስ ኮሮና ቫይረሱ ማራማርፂው 
ማሽን ቤረሰቡ ቺፅጝፂ እንጃቢሪ ሆስፒታልስ 
እይስትⶓ እንጃቢሪ እክምኒ ኬቹ ቴቤቤርጝፃንቲ 
ዶክተር አዲሱ ዙሜካ፡፡"ማራማርፂው ሜሳሪ 
ላንቡሳ እንፅኼ ጄሜራያ" ኑንኩ ዶ/ር አዲሱ 
ወሉ ዩኒቨርስቲዴስ ማራማርፂውሳ ሜሳሬ 
አግፁኒዴስ ፋሌንጋ ምርማሬ ካስጝፅጝስ 
እርዳታውሳ ስልታኔ አግፅጝስ ክልልስ አቕፄካ፡፡ 
እን ያኻማ ኩፂ ስልታኔ ቻሹኻት ንጝስ 
ሜሳሪ አግልግሎቴ እያውላስ ጌርኮ ቼፍፃማጊ አኽⶓ ጌሌፅካ፡፡
ሜሳሪሾ ዝኩኽ ቴርትጚ ኩፂ ሊኽዴስ 85 
ታፋሳ ቴርትኹ አኽⶓ ዙሙንኩ ዶክተር አዲሱ 
ስልታኒው እንግርትጝ ኩፂ ሚንች እንፅኺዴስ 
እንግርሳማጊ አኽⶓ እርዳትፅካ፡፡ጝሺ ቤሄረሰቡ 
ቺፅጝፃኻዳ አግሌላማ አኪምጙ ስፍሪዳ አሺንኩ 
158 አቕ ሹኺኒዴስ ጃላ ምርማሪ ፄውስታማ 
ዴኬትጝስ እምፕልታቕሾ አሌቔትጜካ፡፡ እን አብን 
ቴርትኹሳ ጊዞ ኺስታ ኪላ አግሌላማ አኬምⶓ 
ስፍሪዳ ጝሺ እምፕል አቒ ይቤቺ ይጉኽ አኽⶓ 
ቶኬምካ፡፡ እን አኽጝ ዴሜካ አምፕልታቕ ስጋትዴሰ 
ፋንታ እርዳታው አኽጝስ ምርማሬ ሼውታ ፋይፃው 
ግባትጊ ዋኽትጛታ ናኒስ ዶ/ር አዲሱ ታክስፅካ፡፡
እምፕልታቕ ኮሮና ቫይረስዴስ ጛጛርትጛሳ ማራማርስትካማ 
አቕጝስታ ኔፃ አኽጝ ዴሜካ ቻሱ ትንካኪስ 
ኽሳንቲ ፍሺ ዝኩኽ አኽⶓ ጌሌፁንኩ ዶ/ር 
አዲሱ ማራማርፂው ሜሳሪ እንፅኼ ጄሜራኒ 
እምፕልታቕ ኽስኹስ ጛሬ ማንዲጝስስታ ቑንዚው 
እሳንጚ ቲሬታ ፄውጝስ ፍሺ ዝኩኽ አኽⶓ ድኹዌካ፡፡
ኮሮና ወረርሽኝ እሳንጛቲታ እምፕልታቕስ ሼውቴ 
ፌቴርጙሳ እንፅኼ ጊዝ ቺፋ ቲን ኤክስቴንሽን 
ውማይቴንካስጊ ስልታኔ እይካማጊ አኽⶓ ዙሙንኩ 
ዴሜካ አዊ ቤሄረሰብ ቺፅጝፂዳ ቲኑ ሜምሪው 
አላፊ አቶ አዲሱ ጋሽነትያኽ፡፡ሜንችካ እምፕልታቕዳ 
ኮሮና ቫይረስ ኬሴትስቱኒዴስ ፋሌንጋ ሼርካኪ 
እክምኒውሳ ሲፍጜ ፄዋንታ፣ ካሜኑንኩኪ ወክትስ 
ጛሬ ማንዴካማ ጄርካዋ ኬቴብፃንታ እንፅኼንት 
ፌይጜማጊያኽ፡፡ ሜንቻ አቕዳ ወሴኽጝስታ 
ጂፊስትጝስ ጝንዳ እንጅኩክካማ ኬፄሩሳ ጌርኮ 
ፌይፃንኩ አቕ ዝኩና፡፡ እንታኮንኩ አቕስ ጊዝ ቺፋ 
ሼውቲ ፌቴርስታማጊስታ እንፅኼንት ፌይጛማጊ 
አኽⶓኪላ አቶ አዲሱ ዙሜካ፡፡ሜሳሪ እንፅኼ 
ጄሜርጝስታ አግልግሎቴ እይጝ ዝኩኽ ፍሺ 
እምፕልታቕ እሊውሳ ቑንዜ ቑንዳስታኒ ሼውታ 
ጛሬ ማንዴካማ ቲኑ ኾትሾ ካስጝስ አኬምስትⶓ 
ካላንታ ፄዋው አኽⶓ ጌሌፅካማ እምፕሎ 
ጂፊስትካማ እሊውስ ቑንዳስትጝስ ክራቲንታ
 ፄዌ ንካ፡፡ ኮሮና ቫይረሱ ቑንዚስ ታራታርስትካማ 
እሼንኩ አቕ ካቢትጚስ ማራማርስትካማ ኔፃ 
አኽጝስ እምፕልታቕውላ አሌቔትጙኒውላ 
እምፕልታቕዳ ወሴኽጝ ካንትስታቲታ ኪላ አዴሮ እይካ፡፡
አማኻሪ ክልል ቺፅጝፂ ጛራ አቶ ተመስገን 
ትሩነህ ጛሾስ ኮሮና ቫይረሱ ወረርሽኝ ክልልዳ 
ጉዳቶ ታምፃቲታ ሼውቴ ፌቴርጝዴስ ኬምፕስ
 ኬምፖ ማራማርፂው ማይኬልካዋ እሳንጝፅጝስ 
ትኩትስ እንፃኽስስታማጊያኽ ንካ፡፡ እንጃቢሪ 
ዩኒቨርስቲዳ ኮሮና ማራማርፂው ሜሳሪ ቱⶓ 
ቶኬምካማ ዲጊ ጌርክስ እንፅኼ ጄሜራታ 
ፋይፃው ስልታኒጊ ክልሉ ቲኑ ቢሩሾስ ፄውስታው አኽⶓ አቕፄካ፡፡
እዝብ ኪላ ምንግስትስስታ ቲኑ ውማይቴንካስ 
ፌያፌይጛንኩ ኮሮና ቫይረሱ ካላካልጚስታ 
ኩስጚኩሳ አሳብካዋ ቴጌቤርጝስ ኮሮናዋ 
ኔኬትጝስታ ናማኪ ድፅጝስ እንፃኽስትጝ 
ቱስታው አኽⶓ ቹዋ ቺፅጝፃንቲ አቶ ተመስገን ታክስፅካ፡፡
ኮሮናስታ ምሁራንካው ፍሺኮሮና ቫይረስ ኮቢድ 19 
አሌም አቡቑ አችስ ኬሴትስትኹ ጊዝዴስ ጄሜራማ 
ሚንችካዋ አሌም አቡቑ አችስ አግስታንኩ አጌር አቖ 
ክሪስ ታምፃማጊያኽ::እስጜዋ ቑንዜ ካላካልጝጚስ 
ዴሜካ አሌም ቲኑ አችቶ ዴሜካማ ሊሊትጙንኩ 
አችትካ ጛውሳ ታምቦጊ ፊትጜካማጊ አግስታና::
ኮሮና እሌትዴስ እሌትሾ ሜዜጌብፃማጊ ዝኩኽ አቒው 
ክሪው ቼፍስታ ቑንዚው ምክንያቲስ አግሌላማ 
አኬምጙ ቤናኻዳ አግስታው እዝቡ ቼፍ ኪላ 
ማልጜ አዜንፃንቲስታ እሊኩ ሴግዳ ዝኩንኩ 
አቕስ ክንትፂ ያኻው ኬሴቲያኽ::እስጜዋ ስራ 
ፄዋማ ኪላ ይቶፒያ ባዮ ቴክኖሎጂ ኢንስቲትዩት 
ኮሮና ቫይረሱ /ኮቢድ 19 እስታማ እቑስታው 
ወረርሽኙሳ ቑንዜ ትኩትኹስ ምርማሬ ጄሜራው 
አኽⶓ ፋና ብሮድ ካስቲንግ ኮርፖሬት ፍሽኹ 
ንባርዴስ ቼሜትጝፅና::ይቶፒያ ባዮ ቴክኖሎጂ 
ኢንስቲትዩት ኮሮና ቫይረሱሳ ምርማሬ ጄሜርጝስ 
ቴርቶ እሌድኹ አኽⶓ ይፋ ፄዋ:: ኢንስቲትዩት 
ኮሮና ቫይረሱሳ ላብራቶሪ ምርማሪውሳ እንፅኼ 
እንፃኽስታው አዲስ አበባ ዩኒቨርስቲሊ ቴቤቤርጝሲያኽ:: 
ምርማሪው እንፅኺ ፅሊ ጌርካኻዳ ጄሜርስታው 
ያኹስ ጌርክስ 50 ናሙንካዋ /ካንትፅካዋ/ 
ማራማራማ ዋይሜ አቕፃው አክም ዝኩኽ አኽⶓ 
ኢንስቲትዩቱ ቹዋ ዳይሬክተር ዶክተር ካሳሁን ተስፋየ አቕፄካ:: 
ምርማሪስ አሴሜርጛንኩ ኢንስቲትዩቱ ውማይቴንካ 
ይቶፒያ እምፕልታቕ ቲኑ ኢንስቲትዩትስ ስልታኔ 
አግፃንታ ፄውስትⶓ ኢኖቬሽንስታ ቴክኖሎጂው 
ሚኒስቴርዴስ አግስትኹ ንባር ቶኬማ::ኾትካ ምርማሪውሳ 
እንፅኼ ፄዌካማጊ ዝኩኑ ቴርት ኢኖቬሽንስታ ቴክኖሎጂው
 ሚኒስቴር ዶክተር ኢንጅነር አብርሃም በላይስታ አዲስ 
አበባ ዩንቨርስቲው ፕሬዝዳንት ፕሮፌሰር ታሰው 
ወልደሃናስ ጐቤንስታ:: ኢኖቬሽንስታ ቴክኖሎጂው 
ሚንስቴር ዶክተር ኢንጅነር አብርሃም በላይ ላጛ 
ኾትካ ዝኩኽሳ አቕቶስታ ሜሳሬ ቴኬምስትካማ 
አጌራውሳ ምርማሪውሳ አክሞ እሳንፅጝስ ካሊፃውሳ 
እንፅኼ አኮሜችጝስ አሴሜርጙንኩ አኽጝስ ዴስቴንካ 
አኽⶓ ዙሜካ:: አዲስ አበባ ዩንቨርስቲው ፕሮፌሰር 
ታሰው ወልደሀና ጛሾስ ሊሊትጙንኩ አግልግሎትካስ 
እሼንኩ ሜሳርካዋስታ አክኽካዋ ዋኽትጝፅጝስስታ 
ኬሽጝፅጝስ ይቶፒያ ጝሺሱ ጊዝዳ ፋይፃውሳ 
አግልግሎቴ ቴኬምስትጝ ቱስታት አኽⶓ ጌሌፅካ::
አማኻሪ ክልልዳ ድምክኒስ ናካ እምፕል አቒ ኮሮና 
ቫይረስስ እምስትኾ።አማኻሪ ክልልዳ ፌይኹ 24 
ሳታኻዳ ፄውስቱኽ 451 ላብራቶሪው ምርማሪዳኽ 
እምፕል አቒ ኮሮና ቫይረስስ እምስትጞ ክልሉ ቲን 
ማነረዲጛው ቢሩ አቕፁኽ።ዴቡብ ወሎ ዞን ወረኢሉ 
መናሃሪዴሴኽ እምፕል አቒ ኮሮና ቫይረስስ እምስትኹ።
ክልልዳ ናካ ሴኒ 21/2021 ም.አ ኺስታ 
14ሻይ406 አቕስ ምርማሪ ያኽስታ።308 አቕ 
ዴሜካ ወረርሽኝስ እምስትካ።99 አቕ ቑንዚዴስ ኬሸካ።
2 አቕ ዴሜካ ክሪስ እንኬ አቴካ።ይቶፒያዳ 
ድምክኒስ 119 አቕ ኮሮና ቫይርስስ እምስቱና፡፡
ባርዳር ሴኒ 21/2012 ም.አ (አብመድ) ፌይኹ 
24 ሳታኸዳ ካስጙኽ 3895 ላብራቶሪው ምርማሪዴስ 
119 አቕ ኮሮና ቫይርስስ እምስትጞ ቲን ማንዲጛው 
ሚኒስቴር አቕፃ፡፡ እንጚስ ኪላ ትክላሊስ ቫይርስስ 
እምስቱንኩ አቑ ቼፍ 5689 ታምባ፡፡ እንድዴስ 
ድምክና ኪላ ናካ ሴዛ አቕ ክሪስ ይዎቶ አቴካ፡፡ 
ትክላሊስ ኪላ እን አጌራ 98 አቖ ቫይርስስ አቴያኽ፡፡
“ወረርሽኙ አኺኒ እንግራ ጋማጋምስታማ ጉላሌ ካስጝፅጝስ 
ካሊፃው አኹኒ ፌቴርስትጝ ቼሜትጜምቡ ኺስታ ይቶፒያው 
ብሄራዊ ጉላሊው ቦርድ ዋሺኒዳኪ አጌሩ ክልልዳ ጉላሊ 
ካስጝፃላኽ’’ይቶፒያው ብሄራዊ ጉላሊው ቦርድ
ባርዳር፡ሴኒ 17/2012 ም.አ (አብመድ) ይቶፒያው 
ጉላሊው ቦርድ 6ንቲ አጌራዊ ጉላሊ ዙሪዳ ትግራይ ክልሉ 
ምንግስትዴስ ዲግኹሳ ካሴ ጉሽፃ ፄዋማኽ ብሄራዊ ጉላሊው 
ቦርድ ወረርሽኙ አኺኒ እንግራ ጋማጋምስታማ ጉላሌ 
ካስጝፅጝስ ካሊፃው አኹኒ ፌቴርስትጝ ቼሜትጜምቡ 
ኺስታ ዋሺኒዳኪ አጌሩ ክልልዳ ጉላሊ ካስጝፅጝስ
ካሊስታቲው አኽጞ ጌሌፅኹ፡፡ኮሮና ቫይረስ አክምካዳ 
ታምፅኹ ቻኒስትውላ አሌም አቡቑ አችስ አግስታንኩ 
ፂንኹ ቑንዳስቴንካው ቤናኻዳ እንፃኽስታንኩ እክምኒኩ
ውማይቴንካ ኮሮና ቫይረስሊ እምትጝኹ ካሲ ዲጋያኒ 
ውላጊ እያኑ ዙርሚ ቑንዚስ እንዳራኪ ኮው 
እጁኪ ያኻ ክትባቲ አግስታያ ናውሳ ዙርሜኽ::
እን ፊኹፂውሳ አካሎ ፂካው አዲጊኒ ቑንዚስ ማልጜ 
ሚንች ያቑንኩስታ ሚንች ዴስ ዝኩክ ማራማርጛንትካ 
ላንቡሳ አግፁኑ ኽይቲ እላቲው አኽⶓ ቢቢሲ ዜጌባ::
ቑንዚስ ዊፅስታንኩ ሚንችካ አቕ ሳሴር እስታንኩ 
ምልኻትካዋ ካንፅፃንኩ ያኹስ እምፕልካ እምፕልካ 
ዴሜካ እንዳራኪ ምልኻቶ ካንትፅካያ:: ኮቪድ 
19 ሚንች ጊዞ ክራንኩ ኪላ እንዴስ ፍና እሊው 
ቑንዚ ዝኩክ አቕ ያኻኒስ ፌያፌያማ ዴሜካ ታክሲሎ 
ቫይረስስ ፂኪስታንኩ ዝኩንኩ አኽጝ ጌሌፅስታ::
ኮቪድ 19 ኬሴትስትኾ እስታኒ ሚንችካ ዶክተርካ ጊዞ 
ማንዳማ ኬሴትስታው ጉዋኒ "ሲዝናል ፍሉ" እስታው 
ንካማ ጌሜታሽንኩ ያኹስ ቑንዚ ቱኒዴስ ፋሌንጋ 
እምፕላኒስ ሚንችካ አቖ እሚጝስ እሳንጛውስታ ይወቶ 
ፂካው ቑንዚ አኽⶓ ማሉኒዴስ ፋሌንጋ ችግርዳ 
እቱንኩስታ ኽይቲ እላቲው አኽⶓ ፂኑኽ ቑንዳስቴንካው 
ቤናኻዳ አላፋ ያኹንኩ ዶክተር አንቶኒ ጐርደን ጌሌፅካ::
ኮቪድ ቫይረስ እንዴስ ፍና አቕስታው ፊኹፂው ቑንዚዴስ 
ማልጜ ሊሊትጜ፣ ጉዳትስታ ምልኻት ኪላ 
አቒዴስ አቔ ሊሊትጝኹዊያኽ ንካ::
ኮሮና ቫይረስ ይስኹሳ ቲኑሳ ችግሮ ታምፃኩ አቕ 
ኹፕኹፕፂ አኾ ኮፄርጝስታ ብሪ አሬግጙሳ ችግሮ ታምፃና:: 
ፊኹፂው /ኩፕኩፕፂው/ ቑንዚዴስ ድምክና እሊኩ አካላትኩ 
ቤንካዳ ኪላ ሊሊትጙንኩ ምልኻትካ ካንትስታና:: 
እምፕላኒ እምፕላኒ ዴሜካ አካላታኻዳ ዝኩዋው ኦክስጅኑ 
ሜቴን ማልጜ ዜሬቕቲኒ ያኻታ ፄዋ:: ኮሮና ቫይረስ 
ኬሴትስታው ወክትዳ ኦክስጂን አካላታኻዳ ክቺክቺስ 
ታምባቲታ ፄውጝደስ ድምክና አቫላምቲው ሶኼትዳ 
ኹፕኹፕፂዳ እሊውሳ ኪፊኹሳ ችግሮ ታምፃውላ እሊኩሳ 
ምልኻትካዋ ካንትፄ:: ዶክተርካ ሚንቾ ጊዞ ኮሮና ቫይረሶ 
አኪምጝስ ቼጌርስታኑ ኪላ ቑንዚው ባይሪ ሚንችካ ምልኻትካ 
ዝኩኑስታ ፊኹፂው እርዳትፅካ ሜሳርካዋ /ቬንትሌትሮ/፣ 
ኦክስጅኖ ዲግስጝስ ሚንቾ እርዳቴ ፄውኒውላ ኹፕኹፕፂዳ 
ይቤቺዳ ትኩታማ እንፃኽስትጝ እንዳራኪ ኪሴ አግጝስ 
ካሊፃያሱ አኽⶓ ዶክተር አንቶኒ ጐርደን እርዳትፁኑዊ::
ኮሮና ቫይረሱ ቑንዚስ እምስትናው ጉዝማይ ብሪኩ ስርካ 
/ቡዋንቢ/ እንቓራ:: እን ዴሜካ ብሪ አሬጋታ ፄዌ:: 
እን ዴሜካ ብሪ ቡዚታማ ሼውታ አካላታኻዳ እንዜጛቲታ ፄዌ:: 
እንዴስ ድምክና እንኩላሊቲ እንፅኼ ቲሪፃታ ፄዌ:: እንዴስ 
ፊይጝ ኑስ ዴሜካ አንኮላኻዳ ዝኩንኩ ብሪኩ ስርካ እንቓርካማ 
ካንትስታና:: ባስጝናማጊ ካሳኒ ቑንዳስቲኒ ጚጛርጛሳ ዜኔግጝስታ 
አካላት ትራኹⶓ ጄሜሬ:: እንሱ አችዳ ታምብስቱኒዴስ 
ፋሌንጋ አቒ ቴስፌ ኬዋታ ፄዌ:: እንስያኽ ዶክተርካ 
አኪምጝስ ቼጌርስትካማጊስታ ቼኔክስትካማጊ ዝኩኑዊ ኑስ 
ቢቢሲ ድረ ጌፅስ አንቤብፃ::
ግብፅ ዳራዳርጜ ኬውጝፄታ ፊያት ታኹኒጊ 
እንዴስ ፋሌንጋ ይቶፒያእሊው ዳራዳርጚስ 
እንጅኩዌ እንዳርማኪ ዲብ እላቲትው አኽጞ 
ይቶፒያ አቕፂኾ፡፡ባርዳር፡ሴኒ 09/2012 ም.አ
(አብመድ) ኢፌዴሪው ባርኾቺውጉዳይ ሚኒስትር 
ገዱ አንዳርጋቸው ስንብቶ ካስጛማጊ ዝኩኹሳ 
ዳራዳርጜ ካንታውስ ጋዚቲውሳ ጊሊፄ እይካ፡፡
ሚኒስትር አቶ ገዱ አንዳርጋቸው ጊሊፂዳ 
ምልኻቱኑስታጊ ግብፅ እንዴስፍና ዳራዳርጚዳ 
ካንትፄሽቲኹሳ ‹‹ዋኽስ ዋኾ አባዊ ይዌኽ›› 
ናውሳ ካንቴ ናካ ኪላ ካንትፄታጌኽ ንካ፡፡ ናካ 
አግስትናው 19ንቲስታ 20ንቲ ሊኽ ዝቤን 
ቤናዳኽ ኑንኩ አቶ ገዱ፡፡ ግብፅ ዳራዳርጜ 
ኬውጝፄታ ፊያት ታኹኒጊ እንዴስ ፋሌንጋ
 ይቶፒያ እሊው ዳራዳርጚስ እንጅኩዌ እንዳርማኪ 
ዲብ እላኬኽ ንካ ሚኒስትር ጋዚቲው ጊሊፂዳ፡፡
አገው ፍትስታ ዲሞክራሲው ፓርቲ (ፍትህ) 
አጌሩ ወክታዊ አኺኒዳ እይኹ ጊሊፂ፡-
አገው እዝብ ዝቤንካስ ውኒቲኒ ፍትህ 
ይንታታ፣እጉ ኽሳንት ኬቤርስታታ ዲሞክራሲ 
ቴርቱ ግንባቲ ስታ ክችክች ቼሜትጛታ 
እሊኩ ይቶፒያኩ ብሄር ብሄረሰብካስታ 
እዝብካሊ እምፕልታ አኽስ ቡንክትጙስ 
እጂኹ አኽጞ አቕፃ፡፡ ሴላም ዲሞክራሲስታ 
ዋሺኒኪ ልማት ይንታታ ኪላ ይሳማ 
ቡንክትጛውስታ እዝብካዋ እሜማ ቡንክትጝፃው 
አኽጞ ፓርቲ ጌሌፃ፡፡ እዳሲ ዴዴክዳ 
አባላምቲ አኹ ዋኽስ ኪላ እንኩዋን ዴስፅኾስ 
ና ፡፡ ዋኾ ጊሊፄ ዴሜካ ፎቱዴስ አንቤፓን፡፡
ክልልዳ ኮሮና ቫይርስ ቱኽ ጊዝዴስ ጉሽፃማ 7 ሻይዳ 
ናቔንኩ እግኩ አሬምስታንትካስ ምሬት ፄውስትጝ
ኪላ ጌሌፅስታ፡፡ኩስጚ ጝና 
ዲግኹ ጉላሊ ውሳኒውሳ አሳቦ 25
 ኬዌምጚስ ስታ ኽሳው ድምፅስ ፄዴክፅኾ፡፡
ባርዳር፤ማንዚ 27/2012 ም.አ(አብመድ)  
ዋኬልስታንትካው ኩስጚ ጝናሱ እግ፣ፍትስታ 
ዲሞክራሲው ጉዳይካው ቲሬንቲኢፌዴሪው እዝቡ 
ኮሚቴ ይቶፒያው ብሄራዊ ጉላሊው ቦርድ ኮሮና 
ወረረሽኙ ምክንያቲስ 6ንቲ አጌራ አቡቑሳ ጉላሌ 
ካስጝፅስ ዲግስኹ ውሳኒውሳ አሳቦ ፄዴክፅጞ ሲፍጝስ 
ይንታውስ እጋ ምንግስታዊ ኽዩሳ አሳቦ ዲግሳታ 
ጉስስቱኹ ስሬትስ ዲግኹ ሪፖርትስታ ውሳኒው አሳቦ 
ማራማራማ 25 ኬዌምጚስስታ ኽሳው ድምፅስ ፄዴክፃ፡፡
ኩስጚ ጝና እሳኖ ኩስጜ ፄውኒዴስ ፋሌንጋኽ ኽሳው 
ድምፅስ ፄዴክፅኹ፡፡እጋ ምንግስቱሳ ቶሬጌምጝ 
(ኽይጝ) ኪላ ኬሻንቲ ኽዩ አሳብ ፄዋማ ካፅጝሴኽ 
ኩስጚ ጝና ውሳኔ ፈያፈይጝፁኹ ስንብቶ ፅናትዳ 
ስርቴካማ ዲጉንኩ ኽይኩ አሳብካዴስ ኪላ ኩስጚ ጝናሳ ቻትፅጝ፣ 
እምቢትንኹሳ አዋጆ አዌጅጝ፣እጋ ምንግስቶ ኬሽጝፅጝስታ እጋ 
ምንግስቶ ኽይጝ እሺኾ፡፡ ኩስጚ ጝና ዴሜካ እጋ ምንግስቶ ኽይጝስ
 ካሊፃውሳ አሳቦ ኽሳው ድምፅስ ፄዴክፃማ ውሳኔ ፌያፌይጝፃ፡፡
ሱዳኑ ቤዴራንቲ ትክትሊ ፕሬዝዳንት አዲስ አባባዳ 
ግቢስታማጊ አግስታውሳ ፕሮጀክቶ ጎቤኑና፡፡
ባርዳር፡ሴኒ 12/2012 ም.አ (አብመድ) 
ሱዳኑ ቤዴራንቲ ሲፋንቲ ፕሬዝዳንት ጀኔራል 
መሐመድ ሐምዳን አዲስ አባባዳ ግቢስታማጊ አግስታውሳ
 ፕሮጀክቶ ትክላይ ሚኒስትር ዶክተር አቢይ 
አህመድሊ ያኼካማ ጎቤኑና፡፡ ሱዳኑቤዴራንቲ ሲፋንቲ 
ፕሬዝዳንት ጀኔራል መሐመድ ሐምዳን አዲስ አባባዳ 
እሺኹ ኩስጚዳ ኪላ ላጛ አጌርካውሳ ታምትጜ ይስጝፅጝስ
 ካላውሳ ኩስጜ ፄውጞ ዶክተር አቢይ አህመድ ጌሌፅካ፡፡
ሱዳኑ ቤዴራንቲ ሲፋንቲ ፕሬዝዳንት ጀኔራል መሐመድ 
ሐምዳን ፌይኹ ይሜታዋኽ አዲስ አባባዋ ጎቤንጝስ አዲስ 
አባባሾ ቱኑ፡፡እጂጚዳ ኪላ ይቶፒያኩ ኬፍቴንካ እንፅኺኩ አላፍካሊ 
ኩስጜካ፡፡ግብፅ ዳራዳርጜ ኬውጝፄታ ፊያት ታኹኒጊ እንዴስ 
ፋሌንጋ ይቶፒያ እሊው ዳራዳርጚስ እንጅኩዌ እንዳርማኪ 
ዲብ እላቲትው አኽጞ ይቶፒያ አቕፂኾ፡፡ባርዳር፡ሴኒ 09/2012 
ም.አ(አብመድ) ኢፌዴሪው ባርኾቺው ጉዳይ ሚኒስትር 
ገዱ አንዳርጋቸው ስንብቶ ካስጛማጊ ዝኩኹሳ ዳራዳርጜ 
ካንታውስ ጋዚቲውሳ ጊሊፄ እይካ፡፡ሚኒስትር አቶ ገዱ አንዳርጋቸው 
ጊሊፂዳ ምልኻቱኑስታጊ ግብፅ እንዴስ ፍና ዳራዳርጚዳ 
ካንትፄሽቲኹሳ ‹‹ዋኽስ ዋኾ አባዊ ይዌኽ›› ናውሳ 
ካንቴ ናካ ኪላ ካንትፄታጌኽ ንካ፡፡ ናካ አግስትናው 
19ንቲስታ 20ንቲ ሊኽ ዝቤን ቤናዳኽ ኑንኩ አቶ ገዱ፡፡ 
ግብፅ ዳራዳርጜ ኬውጝፄታ ፊያት ታኹኒጊ እንዴስ ፋሌንጋ 
ይቶፒያ እሊው ዳራዳርጚስ እንጅኩዌ እንዳርማኪ 
ዲብ እላኬኽ ንካ ሚኒስትር ጋዚቲው ጊሊፂዳ፡፡
ኩስጚ ጝና ዲግኹ ጉላሊ ውሳኒውሳ አሳቦ 25 
ኬዌምጚስ ስታ ኽሳው ድምፅስ ፄዴክፅኾ፡፡
ባርዳር፤ማንዚ 27/2012 ም.አ(አብመድ) 
ኢፌዴሪው እዝቡ ዋኬልስታንትካው ኩስጚ 
ጝናሱ እግ፣ፍትስታ ዲሞክራሲው ጉዳይካው 
ቲሬንቲ ኮሚቴ ይቶፒያው ብሄራዊ ጉላሊው 
ቦርድ ኮሮና ወረረሽኙ ምክንያቲስ 6ንቲ አጌራ 
አቡቑሳ ጉላሌ ካስጝፅስ ዲግስኹ ውሳኒውሳ 
አሳቦ ፄዴክፅጞ ሲፍጝስ ይንታውስ እጋ 
ምንግስታዊ ኽዩሳ አሳቦ ዲግሳታ ጉስስቱኹ 
ስሬትስ ዲግኹ ሪፖርትስታ ውሳኒው 
አሳቦ ማራማራማ 25 ኬዌምጚስስታ  
ኽሳው ድምፅስ ፄዴክፃ፡፡ኩስጚ ጝና እሳኖ 
ኩስጜ ፄውኒዴስ ፋሌንጋኽ ኽሳው 
ድምፅስ ፄዴክፅኹ፡፡ እጋ ምንግስቱሳ 
ቶሬጌምጝ (ኽይጝ) ኪላ ኬሻንቲ 
ኽዩ አሳብ ፄዋማ ካፅጝሴኽ ኩስጚ 
ጝና ውሳኔ ፈያፈይጝፁኹ ስንብቶ 
ፅናትዳ ስርቴካማ ዲጉንኩ ኽይኩ 
አሳብካዴስ ኪላ ኩስጚ ጝናሳ ቻትፅጝ፣ 
እምቢትንኹሳ አዋጆ አዌጅጝ፣እጋ 
ምንግስቶ ኬሽጝፅጝስታ እጋ 
ምንግስቶ ኽይጝ እሺኾ፡፡ ኩስጚ 
ጝና ዴሜካ እጋ ምንግስቶ ኽይጝስ 
ካሊፃውሳ አሳቦ ኽሳው ድምፅስ 
ፄዴክፃማ ውሳኔ ፌያፌይጝፃ፡፡ግብፅ ዳራዳርጜ 
ኬውጝፄታ ፊያት ታኹኒጊ እንዴስ ፋሌንጋ 
ይቶፒያ እሊው ዳራዳርጚስ እንጅኩዌ 
እንዳርማኪ ዲብ እላቲትው አኽጞ ይቶፒያ አቕፂኾ፡፡
ባርዳር፡ሴኒ 09/2012 ም.አ(አብመድ) 
ኢፌዴሪው ባርኾቺው ጉዳይ ሚኒስትር ገዱ 
አንዳርጋቸው ስንብቶ ካስጛማጊ ዝኩኹሳ 
ዳራዳርጜ ካንታውስ ጋዚቲውሳ ጊሊፄ እይካ፡፡
ሚኒስትር አቶ ገዱ አንዳርጋቸው ጊሊፂዳ 
ምልኻቱኑስታጊ ግብፅ እንዴስ ፍና ዳራዳርጚዳ 
ካንትፄሽቲኹሳ ‹‹ዋኽስ ዋኾ አባዊ ይዌኽ›› 
ናውሳ ካንቴ ናካ ኪላ ካንትፄታጌኽ ንካ፡፡ ናካ 
አግስትናው 19ንቲስታ 20ንቲ ሊኽ ዝቤን ቤናዳኽ 
ኑንኩ አቶ ገዱ፡፡ ግብፅ ዳራዳርጜ ኬውጝፄታ ፊያት 
ታኹኒጊ እንዴስ ፋሌንጋ ይቶፒያ እሊው ዳራዳርጚስ 
እንጅኩዌ እንዳርማኪ ዲብ እላኬኽ ንካ ሚኒስትር 
ጋዚቲው ጊሊፂዳ፡፡አገው ፍትስታ ዲሞክራሲው 
ፓርቲ (ፍትህ) አጌሩ ወክታዊ አኺኒዳ እይኹ 
ጊሊፂ፡-አገው እዝብ ዝቤንካስ ውኒቲኒ ፍትህ 
ይንታታ፣እጉ ኽሳንት ኬቤርስታታ ዲሞክራሲ 
ቴርቱ ግንባቲ ስታ ክችክች ቼሜትጛታ እሊኩ 
ይቶፒያኩ ብሄር ብሄረሰብካስታ እዝብካሊ 
እምፕልታ አኽስ ቡንክትጙስ እጂኹ አኽጞ 
አቕፃ፡፡ ሴላም ዲሞክራሲስታ ዋሺኒኪ ልማት 
ይንታታ ኪላ ይሳማ ቡንክትጛውስታ እዝብካዋ 
እሜማ ቡንክትጝፃው አኽጞ ፓርቲ ጌሌፃ፡፡ 
እዳሲ ዴዴክዳ አባላምቲ አኹ ዋኽስ ኪላ 
እንኩዋን ዴስፅኾስ ና ፡፡ ዋኾ ጊሊፄ ዴሜካ 
ፎቱዴስ አንቤፓን፡፡ክልልዳ ኮሮና ቫይርስ ቱኽ 
ጊዝዴስ ጉሽፃማ 7 ሻይዳ ናቔንኩ እግኩ 
አሬምስታንትካስ ምሬት ፄውስትጝ ኪላ ጌሌፅስታ፡፡
ኩስጚ ጝና ዲግኹ ጉላሊ ውሳኒውሳ አሳቦ 
25 ኬዌምጚስ ስታ ኽሳው ድምፅስ ፄዴክፅኾ፡፡
ባርዳር፤ማንዚ 27/2012 ም.አ(አብመድ) 
ኢፌዴሪው እዝቡ ዋኬልስታንትካው ኩስጚ ጝናሱ 
እግ፣ፍትስታ ዲሞክራሲው ጉዳይካው ቲሬንቲ ኮሚቴ 
ይቶፒያው ብሄራዊ ጉላሊው ቦርድ ኮሮና ወረረሽኙ 
ምክንያቲስ 6ንቲ አጌራ አቡቑሳ ጉላሌ ካስጝፅስ 
ዲግስኹ ውሳኒውሳ አሳቦ ፄዴክፅጞ ሲፍጝስ 
ይንታውስ እጋ ምንግስታዊ ኽዩሳ አሳቦ ዲግሳታ 
ጉስስቱኹ ስሬትስ ዲግኹ ሪፖርትስታ ውሳኒው 
አሳቦ ማራማራማ 25 ኬዌምጚስስታ ኽሳው 
ድምፅስ ፄዴክፃ፡፡ኩስጚ ጝና እሳኖ ኩስጜ ፄውኒዴስ 
ፋሌንጋኽ ኽሳው ድምፅስ ፄዴክፅኹ፡፡ እጋ 
ምንግስቱሳ ቶሬጌምጝ (ኽይጝ) ኪላ ኬሻንቲ 
ኽዩ አሳብ ፄዋማ ካፅጝሴኽ ኩስጚ ጝና ውሳኔ 
ፈያፈይጝፁኹ ስንብቶ ፅናትዳ ስርቴካማ ዲጉንኩ 
ኽይኩ አሳብካዴስ ኪላ ኩስጚ ጝናሳ ቻትፅጝ፣ 
እምቢትንኹሳ አዋጆ አዌጅጝ፣እጋ ምንግስቶ 
ኬሽጝፅጝስታ እጋ ምንግስቶ ኽይጝ እሺኾ፡፡ 
ኩስጚ ጝና ዴሜካ እጋ ምንግስቶ ኽይጝስ 
ካሊፃውሳ አሳቦ ኽሳው ድምፅስ ፄዴክፃማ ውሳኔ 
ፌያፌይጝፃ፡፡ሱዳኑ ቤዴራንቲ ትክትሊ ፕሬዝዳንት 
አዲስ አባባዳ ግቢስታማጊ አግስታውሳ ፕሮጀክቶ 
ጎቤኑና፡፡ባርዳር፡ሴኒ 12/2012 ም.አ (አብመድ) 
ሱዳኑ ቤዴራንቲ ሲፋንቲ ፕሬዝዳንት ጀኔራል 
መሐመድ ሐምዳን አዲስ አባባዳ ግቢስታማጊ 
አግስታውሳ ፕሮጀክቶ ትክላይ ሚኒስትር ዶክተር 
አቢይ አህመድሊ ያኼካማ ጎቤኑና፡፡ ሱዳኑ ቤዴራንቲ 
ሲፋንቲ ፕሬዝዳንት ጀኔራል መሐመድ ሐምዳን 
አዲስ አባባዳ እሺኹ ኩስጚዳ ኪላ ላጛ አጌርካውሳ 
ታምትጜ ይስጝፅጝስ ካላውሳ ኩስጜ ፄውጞ 
ዶክተር አቢይ አህመድ ጌሌፅካ፡፡ሱዳኑ ቤዴራንቲ 
ሲፋንቲ ፕሬዝዳንት ጀኔራል መሐመድ ሐምዳን 
ፌይኹ ይሜታዋኽ አዲስ አባባዋ ጎቤንጝስ አዲስ 
አባባሾ ቱኑ፡፡እጂጚዳ ኪላ ይቶፒያኩ ኬፍቴንካ 
እንፅኺኩ አላፍካሊ ኩስጜካ፡፡
እስልምኒ አይማኖቶ ሲፋንትካ አረፋውሳ 
ባሎ ኬቤርፃኒስ ቼጌርስቱንኩሳ
 አቖ እርዳትጝስ ባሎ ኬቤርፅጝ ቱስታው
 አኽጞ ቻግኒ ኬቴምኩ ዝኩንትካ ጌሌፁና፡፡
ባርዳር አምሊ 24/2012 ም.አ (አብመድ) 
አረፋው ባልእርዳትጚው ባሌኽ ኑንኩ ዝኩዋንትካ 
እስልምኒ እምኔቶ ሲፋንትካካላኑ ልክስ ቼጌርስታንኩሳ 
አቖ እርዳትጝ ማንዲስታኩ አኽጞ ጌሌፅካ፡፡
ዝኩዋንትካ ክቻዴስ ክንትፃንቲ አወለ ታደሰ 
ሙስሊሙ እምፕልታቕ አባላምቲዳኪይ
 ኮሮናወረርሽኞ ካላካልጚስ ፌያፌይጙኽሳ 
እጎ ኬቤርፅካማ ባሎ ፌይፅጝ 
ማንዲስታው አኽጞ ቶኬምካ ፡፡ ባልስ ኪላ 
ውላ እስልመኒ እምኔቱ ሲፋንትካዋ
 እንኩዋን ታምፁናስ ንካ፡፡ባሎ ኬቤርፃኒስ 
ዴሜካ ላጜታስ ያኼካማ እምፕሎ ክሜ አሬዳንኩ 
አኽጞ ድኹዌካ፡፡አሬድስታው ክሚው እሺዴስ ዴሜካ
 ኩርማን ያኻውሳ ቼጌርስታንኩ አቕስ ያንኩ 
አኽጞ ጌሌፅካ፡፡ ውላ እምፕልታቕ ባሎ ኬቤርፃኒስ 
ቼጌርስታንኩ እምፕልታቕ እርዳታንታ እንፅኼንቶ
 ፌያፌይጝፄካ፡፡እሊው ኬቴምዴስ ዙሚትጝፅንክ 
አቶ ሙሃመድ ሃሰን ኪላ ባሎኬቤርፃኒስ ቲንኩ 
ውማይቴንካ ስታ አይማኖትኩ ታብል እያኑሳ
 ኩስጜ ቻቤልጝስ ባሎ ኬቤርፅካማጊ አግስታንኩ አኽጞ አቕፄካ፡፡
አምናንትካ ክዱስ ሲኖዶሱሳ ውሳኔ ኬቤርፅካማ ጝንዳ 
ያኼካማ ፆሌቶ ፄዋንታ ብሽታና ታክስፂኾ
አምናንትካ ጝንዳ ያኼካማ ፆሌትጝስ ኮሮናውሳ 
ወረረሽኞ ካላካልጛንታ ኢትዮጵያኦርቶዶክስ ተዋሕዶ
 ብሽታናው ፓትሪያሪክ ብፁዕ ክዱሰ 
አቡነ ማቲያስ ቤዴራንቲ ታክስፅካ፡፡ አምናንትካ 
ኪላ ፋዝጋውሳ ባሎኬቤርፃኒስ ፆሌትጝስስታ 
ቼጌርስቱንኩሳ እርዳትጝስ አኽጝማንዲስታዌኽ 
ንካ ብፁዕ ክዱሰ አቡነ ማቲያስ፡፡
አዲስ አበባ ኬቴምዳ ጝንስ ጝኖ ኮሮና 
ቫይረሱ ምርማሪ ጄሜርስታዌኽ፡፡
ትክትሊ ከንቲባ ታከለ ኡማ (ኢንጂነር) 
አቕፁኑስታጊ አዲስ አባባኬተምዳ ውላ ወረዳው 
ጝንካዳ ምርማሪ ጄሜርስታዌኽ ንካ፡፡ 
አዲስ አበባ ኬቴምዳ ዝኩንኩ117 ወረድካዳ
ጄሜርስታው ምርማሪስ1ሻይ200 አኪምካ 
ምንግስቱሳ እቑዌ ቻቤልካማ እንፅኺዳ 
ሴሌፍስትጝስ ቴርትጞ ኪላ ኢንጂነር ታከለ 
ኡማ ምልኻትካ፡፡ኮሮና ቫይረስስ ታምባንትካ 
ያኹንኩ እምፕልታቕኩ ቤንካዳ እሳንስ 
ምርማሬ ካስጝፅጝፅጝስ እንፅኺ አኮሜችስታማጌኽ፡፡
ባርዳር ፡ሜጋቢት 28/2012 ም.አ
(አብመድ) ቲንቲ ሚኒስትራ ዶክተር 
ሊያ ታደሰ ሜንችካ ታምትጝፂ አችትኩ 
ውማይቴንካዴስ ዲግኹካሲስ ቪዲዮ ኮንፈረንስስ 
ዙርሜ እይካ፡፡እንፅኺው አኺኒታጊ ቫይርስስ 
እምስታናኽ እስታንኩ እምፕልታቕኩ ቤንካስ
 ያኽስታው ምርማሪ ይሳማ ሲፍጞ ስታ 
ጋያኪ ቨይረስ አግስቱኩ ዙራሙርካዳ ምርማሪ 
እሳንስ ካስጛው አኽጞ ዶክተር ሊያ አቕፄካ፡፡
እንዴስ ፍና ሆስፒታልካዳ እይስታሺኹ ምርማሬ 
ኽሳውስ እሳንጝፅጝስቲንኩ ኩትፕካዳ ፄውጝስ 
እንፅኺ አኮሜችስታማጊ አኽጞ ሚሚስትራ ጌሌፅካ፡፡ 
እክምኒኩሳ አክኽካዋ ዋኽትጝፅጝስ ብሄራዊ አብቶ 
ኩፕፅጙ ግብረ አይልስ እንፅኺ አኮሜችስታማጌኽ ኑኑ፡፡
 እን አጌራኻዳ ናካ ኪላ ኮሮና ቫይረስስ 
እምስትኹ አቒ አግስትጝ ቼሜትጛኽ ቼፍ ኪላ 44 ታምባ፡፡
ኮሮናው እሌቱ ንቫር ባርዳር፡መጋቢት 28/2012 ም.አ(አብመድ) 
አሌምዳ 1ሚሊዮን 274ሻይ 543 አቕ 
ኮሮና ቫይረስስ እምስትካ፤69ሻይ 
478 አቕ ዴሜካ ቫይረስስ ይዎቶ አቴካኽ፡፡ 
ቑንዜ ቲሪትጜካማ ኬሹንኩ አቑ
 ቼፍ ዴሜካ 264 ሻይ 838ዋ ታምብካ፡፡ 
እን አጌራኸዳ ዴሜካ ላጛ አቑ ይወት ድሳ፤
43 አቕ ዴሜካ ቫይረስስ እምስትካ፡፡
አዊ ብሄሰረቡ ቺፅጝፂዳ ዴሜካ ኮሮና 
ቫይረስስ እምስታማ ጛርትስ እክምኔ 
ሲፍጛማጊ አግስታው አቒ ዝኩጝ ማሊስቴ፤
አማኻሪ ክልሉ ምንግስት ኪላ ኮሮና 
ቫይረስስ እምፕልታቕ እምስቱንኩ 
ዙራሙርካዳ አቕ ጝንዳ ያኼካማ እንሳ 
ድኬ ኬርኮ ፌይፃንታ እቑ ፌያፌይጝፃ፤
ግዳጅስ ጝንዳ እንጁኩዋንታ ኪላ ፄዋ፡፡ 
አኽጝስ ኪላ እምፕልታቕ ቲንኩ 
ውማይቴንካ ፌያፌይጝፃኑ ትንካኪውሳ 
እንፅኼንቶስታ ምንግስት ፌያፌይጝፁኹሳ 
ውሳኔ ቴግባርዳ እሽፅጝ ማንዲስቴ፡፡
ውላ ይቶፒያዳ ቴግባራዋ ያኻው 
ስታ 1 አርፊስ እጄው ሊሊቲ 
ፆሌትስታ ንሳይው መረሃ ግብር ጄሜርስትኾ፡፡
ይቶፒያ አይማኖት ኾት ጉባይው ሴግቲኒ 
ማንዳንትካ ታብል ወክታዊ ኮሮና 
ቫይረስ ወረረሽኞ ሲፍጚስ ውላ አምናንትካስ 
አጌራዊ ፆሌቱሳ እቑዌ ፌያፌይጝፄካ፡፡
አኽስ ኪላ መጋቢት 28/2012 ም.አ 
ጉሽፃማ ጄሜራውስታ እምፕል አርፊስ ውላ
 ይቶፒያዳ አግስታንኩ አቕ ጝንዳ 
ያኼካማ ድባን እዝብካስ ምሬቶ 
እያታ ፆሌትስ እምፕልታቕ ካሴታ እቑዊ ዲጋ፡፡
አኽስ ኪላ ቻ ሹኻ ጎሌልስቱንኩ ፆሌቱ መረሃ 
ግብርኩ ጄሜርፅካዳ ክምፂዴስ
3፡00 ጉሽፃማ አይማኖትኩ ታብል ስታ ኬፍቴንካ 
ምንግስቱኩ እንፅኺኩ አላፍካ አግስቱኑዳ ጄሜርስቴ፡፡
ዋኽ አሪፊ ጎሌልስቱንኩ ቴሌብጂኑ 
ፌያፌይጝፅካዳ ፋው መረሃ ግብሩ ስሬትስ
 አይማኖትኩ ታብልካ ካስጝፃኑ ሊሊቲ ፆሌት ስታ ክንቲው 
ፕሮግራም እዝብስ ኩቲስ ኩታ ፌያፌይጛው አኽጝ ጌሌፅስታ፡፡
እስልምኒ አይማኖቶ ሲፋንትካ አረፋውሳ ባሎ ኬቤርፃኒስ 
ቼጌርስቱንኩሳ አቖ እርዳትጝስ ባሎ ኬቤርፅጝ ቱስታው 
አኽጞ ቻግኒ ኬቴምኩ ዝኩንትካ ጌሌፁና፡፡
ባርዳር አምሊ 24/2012 ም.አ (አብመድ) አረፋው
 ባል እርዳትጚው ባሌኽ ኑንኩ ዝኩዋንትካ እስልምኒ 
እምኔቶ ሲፋንትካ ካላኑ ልክስ ቼጌርስታንኩሳ 
አቖ እርዳትጝ ማንዲስታኩ አኽጞ ጌሌፅካ፡፡
ዝኩዋንትካ ክቻዴስ ክንትፃንቲ አወለ ታደሰ 
ሙስሊሙ እምፕልታቕ አባላምቲዳኪይ 
ኮሮናወረርሽኞ ካላካልጚስ ፌያፌይጙኽሳ እጎ 
ኬቤርፅካማ ባሎ ፌይፅጝ ማንዲስታው አኽጞ 
ቶኬምካ ፡፡ ባልስ ኪላ ውላ እስልመኒ እምኔቱ 
ሲፋንትካዋ እንኩዋን ታምፁናስ ንካ፡፡ባሎ 
ኬቤርፃኒስ ዴሜካ ላጜታስ ያኼካማ እምፕሎ 
ክሜ አሬዳንኩ አኽጞ ድኹዌካ፡፡አሬድስታው 
ክሚው እሺዴስ ዴሜካ ኩርማን ያኻውሳ 
ቼጌርስታንኩ አቕስ ያንኩ አኽጞ ጌሌፅካ፡፡ ውላ 
እምፕልታቕ ባሎ ኬቤርፃኒስ ቼጌርስታንኩ 
እምፕልታቕ እርዳታንታ እንፅኼንቶ ፌያፌይጝፄካ፡፡
እሊው ኬቴምዴስ ዙሚትጝፅንክ አቶ ሙሃመድ 
ሃሰን ኪላ ባሎ ኬቤርፃኒስ ቲንኩ ውማይቴንካ 
ስታ አይማኖትኩ ታብል እያኑሳ ኩስጜ ቻቤልጝስ 
ባሎ ኬቤርፅካማጊ አግስታንኩ አኽጞ አቕፄካ፡፡
አምናንትካ ክዱስ ሲኖዶሱሳ ውሳኔ ኬቤርፅካማ 
ጝንዳ ያኼካማ ፆሌቶ ፄዋንታ ብሽታና ታክስፂኾ
አምናንትካ ጝንዳ ያኼካማ ፆሌትጝስ ኮሮናውሳ 
ወረረሽኞ ካላካልጛንታ ኢትዮጵያ ኦርቶዶክስ 
ተዋሕዶ ብሽታናው ፓትሪያሪክ ብፁዕ ክዱሰ 
አቡነ ማቲያስ ቤዴራንቲ ታክስፅካ፡፡ አምናንትካ 
ኪላ ፋዝጋውሳ ባሎ ኬቤርፃኒስ ፆሌትጝስስታ 
ቼጌርስቱንኩሳ እርዳትጝስ አኽጝ ማንዲስታዌኽ 
ንካ ብፁዕ ክዱሰ አቡነ ማቲያስ፡፡አዲስ አበባ 
ኬቴምዳ ጝንስ ጝኖ ኮሮና ቫይረሱ ምርማሪ ጄሜርስታዌኽ፡፡
ትክትሊ ከንቲባ ታከለ ኡማ (ኢንጂነር) 
አቕፁኑስታጊ አዲስ አባባ ኬተምዳ ውላ ወረዳው 
ጝንካዳ ምርማሪ ጄሜርስታዌኽ ንካ፡፡ 
አዲስ አበባ ኬቴምዳ ዝኩንኩ117 ወረድካዳ ጄሜርስታው 
ምርማሪስ 1ሻይ200 አኪምካ ምንግስቱሳ እቑዌ
 ቻቤልካማ እንፅኺዳ ሴሌፍስትጝስ ቴርትጞ 
ኪላ ኢንጂነር ታከለ ኡማ ምልኻትካ፡፡አዋጅስ ቺትጝኔስ
ምንግስት እምፕላ አጌራዳ አጌራውሳ እዝቦ ማልጜ 
ጉዳውስታ ቤዴላው ቑንዚ ወረርሹኙ አችስ 
ኬሴትስታኒ አጌራውሳ እዝቦ ድኪዴስ ይጉፅጝስስታ 
እዝብዳ ማቤራዊስታ ኢኮኖሚው እንቲታኪ ፖለቲካው 
ችግርካዋ ታምፃው ያኹኒጊ እገ ምንግስት አንኬፅ 93
 ቼፍ እምፕልዳ እንኩርስትኹስታጊ እንቢት ንኹ 
ጊዙሳ አዋጆ አዌጅጝስ እዝቦ ወረርሽኝ ታምፃው 
ኬሴትዴስ ችክችⶓ ካላው አኽጝ እንኩርስታ::
እስጜዋ ስራ ፄዋማ ኪላ ናካ አሌም አቡቑ አችስ 
ወረርሽኛ ያኻማ ሚንችካ እዝብካውሳ ይወቶ ድፃማጊ 
ዝኩኽ ኮሮና ቫይረስ /ኮቪድ-19/ ካላካልጝጝስ 
ሚንችካ ቴግባርካ አኮሜችስትካማጊያኽ:: 
ቑንዚ እንቢት ናማ አቒዴስ አቒሾ ፌያፌይጛውስታ 
ፂካው አኽጝስ አጌር አቑ ዴክት ማንዲስታታ ምንግስት 
ትኩቶ እያማ ሊሊትጙንኩ ክልልኩ ኬቴምካዳስታ 
ብሄረሰቡ ቺፅጝፂው ኬቴምካዳኪላ አቒ ዋሺኒኪ 
ልቕልቕቲ ዴስ ጛጛርትጛሳ ክብሴካማ ጝንዳ 
እንጅኩዋታ 15 ጌርካሱሳ እጋዴ ፄዋ::
እንዴስ ሲፍፃማ ኮሮና ቫይረስ እሌት ቺፋ አቒዴስ 
አቒሾ ፌያፌይⶓ ሜቴን ዴሜክጝስ ቑንዚስ ፂኪስታንኩ 
አቑ ቼፍ ዴሜክጝስ ሚኒስትርካው ኩስጚ ጝና 18ንቲ 
እንቢትንኹሳ ኩችቴ ፄውጝስ ሊሊትጙንኩ ውሳንካዋ ፍሻ:: 
ውሳኒዴስ ኪላ ኮሮና ቫይረስ አቑሳ ቲኖ ኬፍንኹ 
ኬሴትዳ ታምፃው ቑንዚ አኽጝዴስ ጃላ አሌሙ ቲኑ 
አችት ወረርሽኝ አኽⶓ አወጅጝሊ እምትጛማ 70ዴስ 
እንፃቲንኩ አጌርካ ኮሮና ቫይረሶ ቼፍጝጝስ እንቢት 
ንኹሳ አዋጆ አዌጅካ:: ይቶፒያ ኪላ እስጜ አዋጆ 
ቴግባርዳ እሺፅጝስ ስንብቶ ፌዴራሉ ትክላይ አካቢ 
እግ 26 ያኻንኩ አዋጅካዋ ፍሻ:: እንጚዴስኪላ 
አዋጅስ ካላካልስቱንኩ ቴግባርካ::አይማኑታዊ አኹኪ 
ማቤራዊ አላሚስ፣ ምንግስታዋ ያኹኪ ፖለቲካዋ ስራ 
ፄውኹ አኹኪ እሊው አላሚ ዝኩኽ አይማኑቶ ሲፍፃው 
ስፍርካዳ፣ መንግስቱ ኾትካዳ፣ ሆቴልካዳ ዋሺኒኪ አቒ 
ሚንችትስ አግስታንኩ ስፍርካዳ፣ አዳራሽካዳ ሴዛስታ 
አንዴስ ጃላ ያኻማ እምፕልዳ አግስትጝ ካላካልስትኹዊያኽ::
አንኬፅ 93 እንፂ አንኬፅ 1ዳ ዴንጌግስትኹ 
ማንዲስትኹስታ ያኻማ ማልጜ ጌዴድፃንኩ ዲብካ ዝኩዋኑ 
ወክትዳ ሚኒስቴርካው ኮሚቴ አኹኪ ኮሚቴስ 
ቲሪትጛንኩስታ ውክልኒ እይስታኩ ክልልካ፣ ኬቴምስታ 
ወረዳው አችስ ዝኩንኩ እንፂ ኮሚቴስ ኩችቲ ፌኬድስትጝስ 
ካሌ::አይኪ አቒ ሴላምቲስስታ ዋሺኒኪ አላሚስ 
ታፍስ ታፎ ቼቤቤትጚ ካላካልስት ኹዊያኽ::
ዋሺኒኪ አጌራዊ እዝቡ ትራንስፖርቱሳ አግልግሎቴ 
እያው አቒ ዋሺኒኪ ጊዝስ እንጅኩፂ ወንቤሩ ሚንችትዳ 
ሊኽዴስ 50 ታፋዴስ ጃላ አቖ ቻናማ ልቕልቒጝ 
ካላካልስትኹዊያኽ::ዋሽኒኪ ኬቴማኻዳ አግስታው 
እዝቡ ትራንስፖርቱ አግልግሎታኻዳ ታብሊ፣ አውቶቢሱዳ 
እንጅኩፂው ወንቤሩ ቼፍዳ ሊኽዴስ 50 ታፋዴስ ጃላ 
አቖ ቻናማ ልቕልቒጝ ጌጌውስትኹዊያኽ::
ዋሺኒኪ ጛርቱ መኪና ሹፌሮ /እሽታንቴ/ ዴሜካውላ 
መኪናው ወንቤሩ ቼፍዳ 50 ታፋዴስ ጃላ አቖ ቻናማ 
ልቕልቒጝ ካላካልስትኹዊያኽ::አዲስ አበባዳ ሳሴር 
ባቡር እንዴስ ቤዴራ ቻኑስ እሺኹ ችኔትዴስ ሊኻዴስ 
25 ታፋዴስ ጃላ አቖ ቻናማ ልቕልቒጝ ካሊስታላኽ::
ዋሺኔኪ አሬምስታንት አኹኪ ወንጀልስ ታራታርስትኹሳ 
አካሎ አግፃማ ታምትጜ ፄውጝስ አሪምፂ ጝና አኹኪ 
ፖሊሱ ጉትፕዳ አግስታማ ካሲጝ ቱስተላ:: እን ያኻማ
ኪላ እን ድንጋጊ ፖሊሱ ጉትፕዳ አግስታው 
ታራታርስታንቲስታ፣ ታራታርስትኹ አካልሊ ታምትጛኑውላ 
ላሜ ታምፅⶓ ኩፂ ካላካላኽ::ዋሺኒኪ ችፈሪ /ጉዲብፂ/ 
ጝንዳ፣ ዝቒ ጝናዳ ፍትኽፂውሳ አግልግሎቴ እይጝ ካላካልስትኹዊያኽ::
ዋሺኒኪ ስፍሪዳ ቻቶ ኹጝ፣ ሺሻ ትሺፅጙሳ አግልግሎቴ እይጝ 
ኪላ ካሊስታላ::ሆቴልካ፣ ምግብ ጝንካ አግልግሎቴ እያኑ
 ጊዝዳ እምፕል ቴሬፔዚዳ ሹኻ አቒዴስ ጃላ እንጅኩዋንታ 
ፄውጝ ካላካልስትኹ ያኹስ አግልግሎቴ ፋያንትካ ክቻዳኪላ 
ፋንቲቲ /እቺት/ ዝኩጝ ቱስቴ:: አጌራው ድንቤሩ 
ዙራሙሪዳ ዝኩንኩ አቕ ባርኾቼሾ ፊጝኪ ያኻ ቱጝ ካሊስታላ::
ፍካድ እይስቱንኩ አቕዴስ ይጉዋ ዋሺኒኪ ክልሉኪ ያኻ 
ፌዴራሉ መንግስት ስልታን ዌና አኹኪ ውማይቲኒ ኮቪድ 
19ዋ ካንትኹስ ፌዴራሉ አኹኪ ክልሉሳ ምንግስቶ 
ዌኬላማ ጊሊፄ እይጝ ካላካልስትኹዊያኽ::አንኬፅ 
አንፂ 11 ካንትኹ ክልካሊ አኹኪ ፌዴራሉ አኹኪ 
ክልሉ ምንግስቶ ወኬላማ ጊሊፄ እይጝ ካላካልስትኹዊያኽ::
አይኪ ዝኩፂው ያኻ ጊፁ አችት ጝና ኪራይቲኒው 
አስሜምጚስ ያኺቲየስ ጝኖ ባይፃንታ ፄውጝ አኹኪ 
ጝን ኪራያው ዋይሚስ ጌውስጜካማ ጝንዴስ ፍሽፅጝ ቱስታላ::
ዋሺኒክ አዋጅ ቼፍ 1156/2011 ስሬታስ ቺትጛንኩ 
እንፃኽስታንትካዋ ቺትጝፃንኩ ጛርቱ አችትካ ጛው ስርዳ 
ዝኩንኩ እንፃኽስታንትካውሳ እንፅኺውሳ ውሎ ስራቲኒስታ 
ማቤራዊ ጉዳዩ ሚንስቴር እንኩራው ቴርትዴስ ሴጋ 
ኬውጝፅጝ ካላካልስትኹዊያኽ::ዋሺኒኪ ምንግስቱኪ 
ያኻ ጛርቱ ክንቲው ኾት ክንቲ ጝናዳ አኹኪ እሊኩ 
ስፍርካዳ ክንታንትካ አካልስ ታምትጜካማ ክንትጝ 
ክንትፅጙ እንፅኺ እንፃኽስታታ ፄውጝ አኹኪ ክንትፅጝ 
ካላካልስትኹዊያኽ::ላጛስታ አንዴስ ጃላ ያኹንኩ አቕ 
ውታኺዳ እንክርስታንኩ እንክርካዳ እንክርፅጝኪ ያኻ እንክርጝ 
ካላካልስትኹዊያኽ::ዋሺኒኪ ስፖርቱ ልኺትጝካ አኹኪ 
ስፖርቱ ኬቹ ልኺትጜ ፄውጝ ካላካልስትኹዊያኽ::
ስራስሪው እንክርፂው ስፍርካዳ አግልግሎቴ እይጝ ካላካልስትኹዊያኽ
ዋሺኒኪ አቒ ባንኩ አግልግሎቲ እይስታኩ ስፍርካዳ፣ ጌቤልካዳ፣ 
ትራንስፖርቱ እይፂው ስፍርካዳ፣ ሱክካዳ፣ እጆ ዋይፂው 
ዙራሙርካዳስታ እሊኩ እዝብ ሚንቻኩ ዙራሙርካዳ 
ላጛ ፋንቲቲ /እቺትዳ/ ያኻማ ቲሪጝስታ እንጅኩጝ እግስ ካሲፄ::
- ስር ልማቱ አግልግሎቲ እይስታኩ ስፍርካዳ መብራት 
አይል፣ አኹው ዲግስጚሊ ታምትጚ ዝኩኽ እንፅኺሊ 
እንፅኼ አኮሜቻንኩ ኾትካ፣ ይትዮ ቴሌኮም፣ እክምኒው 
ኾትካ፣ ባንክካ፣ ኬሌቡ ዲግስጚሊ ታምትጚ ዝኩክ ኾትካ፣ 
ፃንኩቱ እንፃኽስታንትካሊስታ ድንጌቲኒ ሌጉሳ አዲጌ 
ካላካልጝጝሊ እምትጝኹስ እንፅኼ አኮሜቻንኩ ኾትካ 
እንፅኼ ኬውጝፅጝ /አግልግሎቴ እይⶓ ባይጝ/ እግስ ካሲፃዊያኽ::
ካጊስታ አኹት ችኔቱ አግልግሎቲ፣ ምርቱሰ እንፅኼ፣ 
እርሺውሳ እንፅኼ አኹኪ ግንባቲውሳ እንፅኼ ኬውጝፅጝ፣ 
ኬርታታ ፄውጝስታ እንፃኽስታላ ንጝ ካላካልስትኹዊያኽ::
- ኮቪድ 19ዋስታ እምትጝኹ ጉዳይካዋ ካንትኹስ 
እምፕልታቕ አሬጌግጛታ ፄዋቲንኩ እምፕልታቕዳ ሼው 
ፅንታዳ ቻኔ ፌቴራንኩስታ ዋሺኔኬ ንባሮ ባይፃንኩ 
/ፌያፌይጝፃንኩ/ አቕ እግስ ካሲስታንካኽ:: 
እን እግ ስሬታስ አዌጆ ቴግባርዳ እሽፃቲው አቒ 
ወንጀሉ እግ 514 አንኬፅ 830ስታ 485 
ሳሴርዴስ ይዝኩዊ እንፄዌ ኺስታ ክፀቶ ቻቤላው 
አኽⶓ ትክላይ አካቢ እግ ዴንጌጋ::
ቺርቤዋ ማንዚ 15/2012 ም.አ እትሜት
ውላ ይቶፒያዳ ቴግባራዋ ያኻው ስታ 1 አርፊስ 
እጄው ሊሊቲ ፆሌትስታ ንሳይው መረሃ ግብር ጄሜርስትኾ፡፡
ይቶፒያ አይማኖት ኾት ጉባይው ሴግቲኒ ማንዳንትካ 
ታብል ወክታዊ ኮሮና ቫይረስ ወረረሽኞ ሲፍጚስ ውላ 
አምናንትካስ አጌራዊ ፆሌቱሳ እቑዌ ፌያፌይጝፄካ፡፡
አኽስ ኪላ መጋቢት 28/2012 ም.አ ጉሽፃማ 
ጄሜራውስታ እምፕል አርፊስ ውላ ይቶፒያዳ አግስታንኩ 
አቕ ጝንዳ ያኼካማ ድባን እዝብካስ ምሬቶ እያታ 
ፆሌትስ እምፕልታቕ ካሴታ እቑዊ ዲጋ፡፡አኽስ ኪላ ቻ 
ሹኻ ጎሌልስቱንኩ ፆሌቱ መረሃ ግብርኩ ጄሜርፅካዳ 
ክምፂዴስ 3፡00 ጉሽፃማ አይማኖትኩ ታብል ስታ 
ኬፍቴንካ ምንግስቱኩ እንፅኺኩ አላፍካ አግስቱኑዳ ጄሜርስቴ፡፡
ዋኽ አሪፊ ጎሌልስቱንኩ ቴሌብጂኑ ፌያፌይጝፅካዳ ፋው 
መረሃ ግብሩ ስሬትስ አይማኖትኩ ታብልካ ካስጝፃኑ 
ሊሊቲ ፆሌት ስታ ክንቲው ፕሮግራም እዝብስ ኩቲስ ኩታ 
ፌያፌይጛው አኽጝ ጌሌፅስታ፡፡ኮሮና ቫይረስስ ታምባንትካ 
ያኹንኩ እምፕልታቕኩ ቤንካዳ እሳንስ ምርማሬ 
ካስጝፅጝፅጝስ እንፅኺ አኮሜችስታማጌኽ፡፡
ባርዳር ፡ሜጋቢት 28/2012 ም.አ(አብመድ) 
ቲንቲ ሚኒስትራ ዶክተር ሊያ ታደሰ ሜንችካ ታምትጝፂ 
አችትኩ ውማይቴንካዴስ ዲግኹ ካሲስ ቪዲዮ ኮንፈረንስስ 
ዙርሜ እይካ፡፡እንፅኺው አኺኒታጊ ቫይርስስ እምስታናኽ 
እስታንኩ እምፕልታቕኩ ቤንካስ ያኽስታው ምርማሪ 
ይሳማ ሲፍጞ ስታ ጋያኪ ቨይረስ አግስቱኩ ዙራሙርካዳ 
ምርማሪ እሳንስ ካስጛው አኽጞ ዶክተር ሊያ አቕፄካ፡፡
እንዴስ ፍና ሆስፒታልካዳ እይስታሺኹ ምርማሬ ኽሳውስ 
እሳንጝፅጝስ ቲንኩ ኩትፕካዳ ፄውጝስ እንፅኺ አኮሜችስታማጊ 
አኽጞ ሚሚስትራ ጌሌፅካ፡፡ እክምኒኩሳ አክኽካዋ ዋኽትጝፅጝስ 
ብሄራዊ አብቶ ኩፕፅጙ ግብረ አይልስ እንፅኺ አኮሜችስታማጌኽ 
ኑኑ፡፡ እን አጌራኻዳ ናካ ኪላ ኮሮና ቫይረስስ እምስትኹ አቒ 
አግስትጝ ቼሜትጛኽ ቼፍ ኪላ 44 ታምባ፡፡ኮሮናው እሌቱ ንቫር
ባርዳር፡መጋቢት 28/2012 ም.አ(አብመድ) አሌምዳ 
1ሚሊዮን 274ሻይ 543 አቕ ኮሮና ቫይረስስ እምስትካ፤
69ሻይ 478 አቕ ዴሜካ ቫይረስስ ይዎቶ አቴካኽ፡፡ ቑንዜ 
ቲሪትጜካማ ኬሹንኩ አቑ ቼፍ ዴሜካ 264 ሻይ 838ዋ 
ታምብካ፡፡ እን አጌራኸዳ ዴሜካ ላጛ አቑ ይወት ድሳ፤43 
አቕ ዴሜካ ቫይረስስ እምስትካ፡፡አዊ ብሄሰረቡ ቺፅጝፂዳ 
ዴሜካ ኮሮና ቫይረስስ እምስታማ ጛርትስ እክምኔ ሲፍጛማጊ 
አግስታው አቒ ዝኩጝ ማሊስቴ፤አማኻሪ ክልሉ ምንግስት 
ኪላ ኮሮና ቫይረስስ እምፕልታቕ እምስቱንኩ ዙራሙርካዳ 
አቕ ጝንዳ ያኼካማ እንሳ ድኬ ኬርኮ ፌይፃንታ እቑ ፌያፌይጝፃ
፤ግዳጅስ ጝንዳ እንጁኩዋንታ ኪላ ፄዋ፡፡ አኽጝስ ኪላ 
እምፕልታቕ ቲንኩ ውማይቴንካ ፌያፌይጝፃኑ ትንካኪውሳ 
እንፅኼንቶስታ ምንግስት ፌያፌይጝፁኹሳ ውሳኔ ቴግባርዳ
እሽፅጝ ማንዲስቴ፡፡ውላ ይቶፒያዳ ቴግባራዋ ያኻው ስታ 
1 አርፊስ እጄው ሊሊቲ ፆሌትስታ ንሳይው መረሃ ግብር 
ጄሜርስትኾ፡፡ይቶፒያ አይማኖት ኾት ጉባይው ሴግቲኒ 
ማንዳንትካ ታብል ወክታዊ ኮሮና ቫይረስ ወረረሽኞ 
ሲፍጚስ ውላ አምናንትካስ አጌራዊ ፆሌቱሳ እቑዌ ፌያፌይጝፄካ፡፡
አኽስ ኪላ መጋቢት 28/2012 ም.አ ጉሽፃማ ጄሜራውስታ 
እምፕል አርፊስ ውላ ይቶፒያዳ አግስታንኩ አቕ ጝንዳ ያኼካማ 
ድባን እዝብካስ ምሬቶ እያታ ፆሌትስ እምፕልታቕ ካሴታ እቑዊ ዲጋ፡፡
አኽስ ኪላ ቻ ሹኻ ጎሌልስቱንኩ ፆሌቱ መረሃ ግብርኩ 
ጄሜርፅካዳ ክምፂዴስ 3፡00 ጉሽፃማ አይማኖትኩ ታብል
 ስታ ኬፍቴንካ ምንግስቱኩ እንፅኺኩ አላፍካ አግስቱኑዳ
 ጄሜርስቴ፡፡ዋኽ አሪፊ ጎሌልስቱንኩ ቴሌብጂኑ ፌያፌይጝፅካዳ 
ፋው መረሃ ግብሩ ስሬትስ አይማኖትኩ ታብልካ 
ካስጝፃኑ ሊሊቲ ፆሌት ስታ ክንቲው ፕሮግራም እዝብስ 
ኩቲስ ኩታ ፌያፌይጛው አኽጝ ጌሌፅስታ፡፡ኮሮናስታ 
አይማኑታዊ ኩምችኒኮሮና ባይረስ አሌም አቡቑ አችስ 
ወረርሽኝ ያኻማ አዌጅስትኹ ጊዝዴስ ጄሜራማ አሌምዳ 
አግስታንኩ አጌርካ ቫይረሱሳ እሳንጜ ካላካልጝጝስ አጌዛና 
ኑንኩ ሴልካዋ ቴግባራዋ ፄውⶓ ጄሜርካ:: ኮሮና ቫይረስ 
አሌሙ ውላቱዊ ልቕልቕቲ /ዝኪዊኒው ሴል/ ኪስስታታ
 ፄዋ:: ክንቲ ጝንካ ኮሮና ቫይረሱ ወረርሽኝ ምክንያታስ 
እምፕላንቲ አችዴስ ጄሜራማ ኬፍቲኒ ክንቲኩ ኾትካዋኺስታ 
ልምስትካ፤ ስፖርታዊ ልኺትጝካ ቲሪካ፤ አቕ ጝንዳ ጊዞ 
ፌይፃንታ ፄውስታ::ኮሮና ቫይረስ እምፕልታቑ ዝኩዊኒዳ 
ይቢቺ ያኻውላ እምኔትዳኪላ ቻኒስቶ ፌቴራ:: 
ወረርሽኙ ምክንያታስ አይማኑትኩ ኾትካ እምፕልታቕ 
እምፕል ስፍሪዳ ይጋሪስ ያኼካማ ፆሌታቲንታ እምኔቱ 
ሲፋንትካስ ሼውቴ ፌቴርጙሳ ክንቴ እይⶓ ጄሜርካ:: 
ያኼስጉ ቤዴራ እሺኹ እምኔትኩ ኾትካዳ /ብሽታንዳስታ/ 
ሜስጊድዳ/ ይጋሪስ ፆሌትጙ ዴስ ኮሮና ቫይረሶ 
ፌያፌይጝፅጝስ ካላው አኺኒስ አቕ እቺቶ ማንዴካማ 
አይማኑታዊ ኩምችኔ /ፆሌቶ/ ፄዋንታ አኹኪ ጝንዳ 
አኽጝስ ፆሌታንታ አዊ ብሄረሰብ ቺፅጝፂዳ ዝኩዋንታ 
ያኹንኩ ኦርቶዶክስ ክስታንቱ እምኔት ታብልኪላ 
አይማኑቱ ሲፋንትካስ ኹሉ ቺፋ ክንቴ እይካማጊ 
አኽⶓ እርዳትፅካ::መላከ ገነት ሞላ ከለሙ አዊ 
ብሄረሰብ ቺፅጝፂ ቻግኒ ኬቴምዳ አግስቴት ብርሃነ 
ገነት ባታ ለማሪያም ብሽታናው ቺፅጝፃንትካኽ:: 
ኮሮና ቫይረሶ ካላካልጝጝስ አይማኑትኩ ታብልዴስ 
ጄሜራማ እምኔቱ ሲፋንትካዋኺስታ ትንካኬ ፄዋንታ 
ክንትፄካማጊ አኽⶓ ዙማካ:: ክዱስ ሲኖዶስዴስ 
ፉኽ ሜሜሪ ስሬታስ አይማኑቱ ሲፋንትካስ እንዴስ 
ቤዴራ እሺኹ ጛርትስ ሚስኪሊስ ባሬክጙ ዴስ 
ናቕትጜ /ኔክትጜ/ ፌቴራው አኽጝሊ እምትጛማ 
ኮሮና ቫይረሶ ፌያፌይጝፅጝስ ካላው አኽጝስ 
ሚስኪሌ ሴዛ ዳብዝካሾ ዙራ ዙርፅጝስ ውላ 
ባሬክስታንትካ እምፕላኒስ ባሬክስታኑ አኺኒ ዝኩⶓ 
ድኹዌካ:: እን አኺኒ ዴሜካ ቫይረስ ኔክትጚስ 
ፌያፌይጛታ ፄዋው ስጋትዴስ ኔፃ ፄዌኪላ ንካ:: 
እንዴስ ቤዴራስታ ፄቤሎ እምፕል ዝቕፂስ ዝቕጙዴስ 
ቲሪⶓኪላ ዙሜካ:: እምፕልታቑ ቱፂስታ ሚፅፂ 
አፍሊጂዳ /ቤርዳ/ ቑሲፂ እንኩርስትⶓስታ ፋኒስስታ 
ቱዋኒስ ቑሴንታ ክንቲ እይስታማጊያኽ ንካ::
ብሽታኑ ካቫኻዳ አቕ እቺትጜካማ ቲሬንታ እንቲታኪ 
ሜክዴሳኻ ኮሬብፅጝስ ቱዋንኩኪላ እቺትጜካማ ቲሬንታ 
ፄውስታማጊ አኽⶓኪላ መላከ ገነት ከለሙ እርዳትፅካ:: 
ቲኑ ውማይቴንካ እያኑ ክንቲ ስሬታስስታ ሜፃፍ ክዱስ 
አዜዛው ስሬታስ ቫይረስ ፌያፌይጛቲው ዳድስ አይማኑታዊ 
ቴርቶ አኮሜችካማጊ አኽⶓኪላ ጌሌፅካ:: ሲኖዶስ 
ፍሻውሳ ሜሜሬ ኬቤርፅጝስስታ ቻቤልጝስ ቑንዜ 
ካላካልጝፂው ሴልካዋ ቴግባራዋ ፄዋንኩ አኽⶓስታ 
እምኔቱ ሲፋንትካስ ክንትፄካማጊ አኽⶓኪላ ዙሜካ:: 
እስጜዋ ትኩትኹስ ምንግስትኩ አካልካሊ ይጋሪስ 
እንፃኽስስታማጊ አኽⶓኪላ እርዳትፅካ::መሪጌታ ላይከ 
ማሪያም ቸኮል አዊ ብሄረሰብ ቺፅጝፂ ዳንግሊ 
ኬቴምዳ አግስቴት አጉንታ ማሪያም ብሽታናው ስብከተ 
ወንጌሉ አላፍካኽ:: ሲኖዶስዴስስታ ቲኑ ሚኒስቴርዴስ 
እይስታንኩ ሜሜርካዋ እንኩዋኽጝስ እምኔቱ ሲፋንትካስ 
ኮሮና ቫይረስዴስ ቴንኬክስታንታ ሼውቴ ፌቴርካማጊ አኽⶓ ዙሜካ::
እንዴስ ድምክና እምኔቶ ሲፋንትካ ብሽታንሾ ይንታኒ 
እቺቶ ማንዴካማ ቲሬንታስታ እንጅኩዋንታ ክንትፃንኩ 
አኽⶓ ዲብስካ::“እምኔትኩ ሲፋንትካስ ካላካልጚው 
ቴግባርዳ አይማኑቱ ታብል ምሳላ አኽጝ ቱስታው አኽጝስ 
ቤዴራሱ ጊዝዴስ ሊሊትንኹ ዳድስ ትንካኬ ፄውኔ” ንካ::
 ፆሌትጝስ ብሽታንሾ ይንቱንኩ አቕ ናቅትጚዴስ እቺካማ 
ቲሬንታ ፄዌካማጊኪላ አግስታና:: ሚፅፂስታ ፍሽፂ 
ቤርዳ አቕ ሚንቻቲንታስታ እቺትጜካማ ፌያንታ 
ቼፍጝጜ ፄዋና:: ብሽታናው ካቫኻ ቱኒዴስ ፋሌንጋ 
እቺቶ ማንዴካማ ቲሪጝስ ፆሌታንታስታ ትንካኬ 
ፄዋንታኪላ ሼውቴ ፌቴርኔ ንካ መሪጌታ ላይከ 
ማሪያም::ባኩ ፍካዴንካው እርዳቲስ ኮሮናው ቫይረሶ 
ካላካልጝፅካ ግባትካ /ሳሙኒ፣ ሳኒታይዘር፣ አልኮልስታ 
ቑሲፅካ አክኽካ/ አይማኑትኩ ታብልካስኪ ያኻ 
ብሽታንሾ ይንታንኩ እምፕልታቕኩ ቤንካ ቴኬምስታንታ 
እይስትⶓኪላ ዙሜካ::አቒያ እንታኮው ወረርሽኝዴስ 
ኬሽጝስ ካላው እይስታውሳ ትንካኪውሳ ክንቴ ቴግባራዋ 
ፄውጝስ አኽⶓ እርዳትፅካ:: ትንካኬ ፄውጝ ሜፃፍ 
ክዱስ አዜዛውስታ ፌኬዳው አኽⶓኪላ መሪጌታ 
ላይከማሪያም ኽይትጝፄካ:: ክዳሲ /ፆሌት/ ያኽስታው 
ወክትስ አቕ ናቕትጜካማ ቲሪጝስታ ዙሚትጝጝ አይማኑቱ 
ቴርትስ ፌኬድስታቲው አኽⶓ እርዳትፅካማ እን ቑንዚዴስ 
ካላካልጝጝስ አይማኑቱ ሲፋንትካ አይማኑታዊ ቴርቶ 
አኮሜቻኒስ ትንካኬ ፄውጝ ቱስቴ ናኒስ እንፅኼንቶኪላ 
ፌያፌይጝፄካ:: “አይማኑትኩ ታብል ምንግስት ፍሻውሳ 
ሜሜሬጊ ቻቤልጝ ቱስታላኽ” ናው ኬርቱኽ ታክስጚ 
ዝኩክ አቕ ዝኩⶓ ዲብሱንኩ መሪጌታ ላይከ ማሪያም 
እምፕልታቕስታ አይማኑትኩ ታብልኪላ ቑንዜ ካላካልጝጝስ 
ቲንኩ ውማይቴንካዴስስታ ምንግስትዴስ እይስታውሳ 
ሜሜሬ ቴግባራዋ ፄውጝ ቱስታው አኽⶓ እርዳትፅካ::
መላከ ሳዕል ኮሞስ አባ ገብረ ህይወት አዊ ብሄረሰብ 
ቺፅጝፂ እንጃቢሪ ኬቴምዳ አግስታው ኮሶበር መንበረ 
ስላሴ ብሽታኑ ቺፅጝፃንትካኽ:: አይማኑቱ ሲፋንትካስ 
ክንቴ እይጝዴስ ቤዴራ ኮሮና ቫይረሶ ካላካልጝስ 
ሲኖዶስዴስስታ ምንግስትዴስ ፉኽሳ ሜሜሬ 
እንኩዋኽⶓስታ እንኩዋኼካያስኩ አኽⶓ ካስካማ 
ቼሜትጝፃና:: ክንቴ ሲፍጛንኩ አቕ እቺትጜካማ 
እንጅኩዋንታኪላ ክንትፃና:: ያኼስጉ እን ቑንዚ 
ወረርሽኝ እስታማ አዌጅስትኹ ወክትስ አቕ ቴንኬክስታንታ 
ሼውቴ ፌቴራኑ ጉዝማ ቻቤላቲንኩ አቕ እሺⶓኪላ እርዳትፃና:: 
ናካ ናካ ኩፂ አዲስ ክዳምዳ ቑንዚስ እምስትኹ አቒ 
ማሊስትኹ ጊዝዴስ ጄሜራማ እቺቶ ማንዲጝስ ትንካኬ 
ፄዌካማጊ አኽⶓ ዙሜካ:: እምፕልትቕ ፆሌቶ ጝንዳ 
አኽጝስ ፆሌታንታ ሼውቴ ፌቴርካማጊ አኽⶓኪላ ጌሌፅካ:: 
“ድባን ፆሌቶ እንኩዋኻው ብሽታንዳ ይቢቺ ያኻውላ 
ዋሺኒዳኪ ስፍሪዳጊያኽ” ኑንኩ መላከ ሳዕል ኮሞስ 
አባ ገብረህይወት ትንካኬ ፄውጝ ድባኑ ካል አኽጝስ 
ሜፃፍ ክዱስ እርዳትፃውስታጊ “ኖህ” ድባን ብቲዳ 
አግስታው ፍትሬት አኹስ ድሳው አኽጝስ መርከቦ 
ግቢታማ ድኪዴስ አሜሌታታ አቕፁኽ ወክትስ ትዛዞ 
ቻቤላማ ድሳው አኹዴስ ኬሽኹስታጊ እምፕልታቕ 
/አይማኑቱ ሲፋንትካኪላ/ እይስታውሳ ትንካኪውሳ 
ትዛዞ ቻቤልካማ ሜክሴፍትዴስ ኬሽጝ ቱስቴ ናኒስ 
እንፅኼንቶ ፌያፌይጝፄካ::“እንቲታኪላ እምፕልታቕ 
ሲንቲው ወክትስ ብሽታንሾ ካሳኒስ ጛጛርትጛሳ ማንዲጝስታ
 አቒ ቼፍኪላ ያኹኒ ሚንቺጝ ቱስታላኽ” ኑንኩ መላከ 
ሳዕል ኮሞስ አባ ገብረህይወት ሴንቲዳ ይቤቺ ያኻውላ 
እዝንዳ እንጅኩዋኒስኪላ ኽሳንቲ ትንካኪ ፋይፃው 
አኽⶓ እምፕልታቕስ ሼውቴ ፌቴርካማጊ አኽⶓ እርዳትፅካ::
አምሉ ልማት አትሌቲክስስ
ችግኞ ቴኬልጝ ውላጊ እምፕልታቕኩ ቤንካስ ቴኬማው
 አኽጝ ማሊስቴ:: ያኻችኹኒውላ ስፖርቱ ዜርፍስ እያው 
ትክም ኩፂ ካልስ ጌሌፅጝስ ካሊስታቲው አኽጝ አቕስቴ:: 
ሊሊት ኑስ አትሌቲክሱ ዜርፍስ አሌምዳ ሊጊሲሚ ዝቤኑ ዴስ 
ዝኩት ይቶፒያዳ ዴኑ ኔኬትጝ፣ ዳሊ ያኹኽ አምሉ ስፍሪ ድስጝ 
ስፖርቱ ዋይሚስታ አኽጝዳ ፅንጋኼ ባያማ ፌያው ኬሴትያኽ::
"አትሌቲክስ ፅንኩት አይራ ጋቲታ ታክስስታቲውስታ ዋይሚስታ
 ያኻቲውያኽ" ንኹ ሻለካ አትሌት ሃይሌ ገብረ ስላሴ"ችግኞ
 ቴኬልጝ ጄሮ ካሜናማ ሌጌፅጝታ ቼፍስቴ" ና:: ይቶፒያ 
ፍትሬትኩ ቴክልካዋ ማንዲጝስስታ አይር እግልታውሳ ኪሴ ክችስጝስ
 ጄሜርስትኹ አምሉ ልማቱ እንፅኺ አይሎ ፋይፃው አኽⶓ ጌሌፃ:: 
ናኪኒ ወክትስ እንፃኽስስቴካማጊ ዝኩንኩ ቴግባርካኪላ ቻስ
 /ፍንሾስ/ ላማ ያኻንኩስታ ፋናው አችሾ ታምብጝስ አጌዛንኩዊያኽ ና::
"አትሌቲክስ ዳሊ ዴኑ ሜቴና ጋቲታ ዋይሚ እላቲውያኽ" ንጝስ ጌሌፅኹ 
አትሌት ሃይሌ ጊጛንትካ /አትሌትካ/ ሚንቾ ጊዞ ዴሶ ፄውጝስ እንቶቶ፣ 
ሰንዳፋ፣ ሱሉልታስታ እሊኩ ስፍርካዋ ጐሌላኑ ካናኻፅካዴስ ፅንኩቶ 
ኦክስጅኖ ፋይጝስስታ ጛውሳ ፊኹጙሳ ቴርቶ ክችስጝስ አኽⶓ ኽይትጝፃ:: 
ዳሊ ኦክስጅን ጋቲታ ያኽስታው ዴስጚ ቤሬኻ ኻዳ እንፃኽስስታው 
ስፖርትታ አትሌትካው ቲንስ ቺጊርፂ አኽጝዴስ ፌይኹስ ዋይሚስኪላ ቢኪፃላ፤
ይቶፒያውያንካ አትሌትካዋ አሌሙ አደባባይዳ ዋይሚስታ ያኻንታ
 ፄውኽ ቹዋ ምክንያቲ ኬፍ ኑንኩ/ካናጋምካ/ ስፍርካዳስታ ካናኻፅካው
 ዙራሙሪዳ ዳሊ ኦክስጅን ዝኩጝስያኽ ና:: አትሌትካስ "አምሉ ዙራሙሪ 
እላ ንጝ ዴስጚ እላ፤ ዴስጚ እላ ንጝ ዴሜካ ልኺትጚ ዝኩዋላ፤ 
ልኺትጚ እላ ያኹኒዴስ ዴሜካ ዋይሚ ማንዲስታቲውያኽ" ኑስ አምሉ
 ልማትስታ አትሌቲክሱ ታምትጚ ሳሴርስ ጌሌፅስታቲው አኽⶓ እርዳትፃ::
እሊኩ አጌርካሊ ካንትጛኒ ላምቡሳኺስታ ይቶፒያ ቲኪምስቲስ እጂቲኩ
 ቴክልካ /ዴን/ አቒስ ሊሙንኩ ያኻውላ ፍትሬትስ አግስቱንኩዊያኽ
 ኑስ ጌሌፅኹ አትሌት ሃይሌ ጊዝዴስ ጊዝሾ ኔኬታማጊ ይንቱኽ ዴን 
ካብስ ሊማታ ቴኬልጝ ቱስቴ ና:: ሌጌሱንኩ አጌርካ አቓ ግብሪ ዳድስ
 ሊሊትጙኽ ዳድስ ዴኖ ሊሚፃንኩ አኽⶓ ቶኬምኹ አትሌት እን አጌራ 
ይቶፒያዳኪላ አምሉ ልማትዳ እንፃኽስስታውሳ እንፅኼ ይስጝፅጝ ፋይፄ፤
 እንሳ ፄውጝስ ዴሜካ ልግዲ ጂሚርጚ ካንፅስታማጊ አኽⶓስታ ቴኬልጝዴስ
 ፌይኹስ አንኬባኬባማ ሌጌፅጝዳ አሬባሬብጚ ፋይፄ ና:: ሊሊት ኑስ 
ዝባቱንኩ ስፍርካዋስታ ካናጋምካ ስፍርካዋ አምሉ ልማትስ
 እሼንታ ፄውጝስ ጛርቱ አብት ዌንካስ እይጝ ፋይፄ ና::
"አምሉ ልማት ይዎትስኪ ያኻ ዝኩዊኒስ ዎሴናንቲያኽ፤ አትሌቲክስስ 
ዴሜካ ዋሺኒዴስኪ ዲብዴስ ኽስኹ ታምትጚ ዝክኹዊያኽ" 
ንኹ ዴሜካ ይቶፒያው አትሌቲክስ ፌዴሬሽኑ ትክትሊ ፕሬዚዳንት
 አትሌት ገብረ-እግዚአብሔር ገብረ ማሪያምያኽ:: ስፖርት ቲንዌና 
ፊኹጝሊ እምትጙኽ አኽጝስ አምሎ ዙራሙሬ ፋዬ፤ እንጚሳ ስራ 
ፄውጝስ አጌር አቕ ዙራሙሪቺፋ አምሉ ቴክልካዋ 
ቴኬልጙሳ ዴሶ ኹሉ ቺፋሱ ቴግባር ፄውጝ ቱስቴ ና::
ሊሊትጙንኩ አሌምኩ ሜንድሬኽካዳ ይቶፒያዋ ዎኬልጝስ 
እቑፃማጊ ዝክኹስታ ፍንሾስኪላ ጉዶ ዋይሜ ያጋና እስታንኩ አትሌትካዴስ 
እምፕል ያኹኽ አትሌት ሰለሞን ባረጋ "አትሌቲክስስታ አምሉ ልማት 
ጐሌልጜካማ ካንትስታንኩ ጋቲንኩዊያኽ ኑስ አሳቦ እያ:: 
አትሌቲክሱሳ ዜርፎ ዋይሚስታ ፄውጝስ አምሎ ዙራሙሬ ፌቴርጝ "ቻስ" 
እስታቲው ቴግባር አኽጝስ ውላ እምፕልታቕኩ ቤንካ ካላኑ አክምስጊ አምሉ
 ልማቱ ቴግባርዳ አሴቴፍጝጝ ቱስቴ ና፡፡ አዲስ ሚዲያ 
ኔትዎርክሊ ፄውስትኹ እጂጚዴስ አንቤብጝስ አሜቻታ ፄውናና ቴርስንኹ::
ቴርሳንቲ- አዳሙ አናጋው
ቺርቤዋ ሴኒ 15/2012 ም.አ (አብመድ)
ይቶፒያው ልኩ ኩታው ፌዴሬሽን እን አሜቱሳ ልኺትጜ ሴሬዝኾ፡፡
ባርዳር፡ማንዚ 27/2012 ም.አ(አብመድ) ይቶፒያው ልኩ ኩታው 
ፌዴሬሽን እንፅኼ ፌፄምፃንቲ ኮሚቴ 2012 ም.አ ካስጙስ እሺኹ
 ትክላሊ ሊጉሳ ልኺትጜ ምንግስትሊ ኩስጛማ ሴሬዝጞ አቕፃ፡፡
ኩስጚዳ ኪላ አጌራ ኮሮና ወረርሽኙ ምክንያቲስ አጌራ እምቢትንኹ
 ጊዙ አዋጅዳ አግስቴት አኽጝ ይንታው ጊዝዳ ልኺትጜ ካስጝፅስ
 ካሊፃቲው አኽጝ ግምትዳ ቱጝስ ልኺትጚ ሴሬዝስታኽ እስታ፡፡
ይንታው አሜትዳ ዴሜካ ጌማንቲ ኬቴኒዳ አግስታውስታ ሻምፒዮን
 ክሌብ ዝኩዋላኽ፤አፍሪካዋ ወኬላው ክሌብ ኪላ እላቲው አኽጝ ጌሌፅስታ፡፡
ይንታው ልኺትጚዳ ሊቨርፑሉ አፂ እንዳር ያኼ?
ሊቨርፑል 30 አሜታዴስ ፋሌንጋ እንግሊዙ ፕሪሜርሊጉ ሻምፒዮን አኽጝስ
 አሊዲ ሳትዳ ታምባ:: ኮሮና ቫይረሱ ምክንያቲስ ኬውጛሺኹ ልኺትጚ 
ጄሜሩስ ይጉንኩ እንክርካ ክቻዴስ ሹኻ እንክርካዋ ዊፁኒጊ ዋንቼ ጉሽጝስ ካሌ::
ክሌቡ ሴሌቴንፃንቲ የርገን ክሎፕ ኬቾ ይንታው ልኺትጚው ዝቤንስ 
ይስጝፅጝስ ኬፍቲኔ ፅሬቶ ፄውⶓ ጄሜርካ:: 24 አሚቲ ፂካንቲ ቲሞ 
ዋርነሮ ኬችሾ አግጝስ ቻፊዳ ታምብካ:: "እንክራንቲ ክሌብሾ ይንቱኒጊ 
ቲሬንቲ ዳዳ ቱዌማ ቱዋላይ?" ናው ካሲ ፍንሾስ ዙርሜ አግፃው ያኼ ንካ::
 ያኼስጉ "የርገን ክሎፕ አዋ ቲኪጝስ ቲሞ ዋርነሮ ውታኺሾ ቱዋታ ፄዋን?" 
ናው ዙሪዳ ዴጌፋንትካ መሃመድ ሳላ ቲሬንቲው ዳዴስ ፊጝስ 
ካሌ ናው አሳብስ ቢዲሬ ስፍሬ እያንታ ፄዋ::
ቤዴራሱ ሊቨር ፑሉስታ እንግሊዝ ብሄራዊ ኬቹ እንክራንቲ ጃሚ ካራገር 
"ሊቨርፑል ዋልታዋ ታምባንኩ ጉልልካ እስታንኩ እንክራንትካዋ ፃያ፤ ዴጌፋንትካ 
ኬፍቲኒ ጌንዜብ ሜዴብስታማ እሊኩ ዋልታ ጉልልካ እንክራንትካ ኬችሰ ቱዋንታ ፋዬ፤ 
አሊሰን ቤከርስታ ቫንዳይክ ዋይስታንታ ፋያላኪ፤ ያኼስጉ መሃመድ ሳላሆ 130
 ሚሊዮን ፓውንዶ ፍሻማ ጄውጝስ ካላው ክሌብ
 ይንቱኒጊ ዴጌፋንትካ ኬዌምጛላ" ኑስ ካንቴ እያ::
ቤዴራሱ ሊቨርፑሉ ሴሌቴንፃንቲ ሮይ ኤቨንስ 30 አሜታዴስ ፋሌንጋ ኬች 
ፕሪሜርሊጉ ጉሳንቲ አኽጝሾ ናቒጝስ /ታምብጝስ/ ጛው ፍሺ ኬፍቲኒ አኽⶓ ዙሜካ::
 ኬች ፕሪሜርሊጉሳ ጉሳንቶ ሲፍፅጝስ እንክራንትካዋ ክሌባኻዳ እጂፅጝ ቱስቴ ኪላ ንካ::
"መሃመድ ሳላህ ዋይስቴይ ኻሲ? አኽጝ ቱስታላ!" ናው አሳብዳ ሳላህዴስ 
ማንዲስታው ኬችሊ ይሳማ እንፃኽስትጝስ ልኺትጛንቲ
 ኬችዳ ጐሎ ቼፍፅጝዳ ትኩቶ ፄውጝ አኽⶓ ጌሌፅስታ::
ንባር፡- ወርልድ ስፖርት
ቺርቤዋ ጉንቤት 30/2012 ም.አ (አብመድ)
ፃፋንቲ አዳሙ አናጋው
ፕሪሜርሊጉ ቲሪጝ ክሌብካ ዳንጉዊኔ ክችሳንታ እድሎ ፌቴራ
ፕሪሜርሊጉ ልኺትጚ ኬውጝጝ ክሌብካ 
አሌድካያስኩ ልማትኩ /ውታኺኩ/ እንፅኽካዳ
 ትኩቶ ፄዌካማ እንፃኽስታንታ ጉዶ አኺኔ
 /እድሎ/ ፌቴራው አኽⶓ ውማይቴንካ ዲብሱና::
ሊሊት ኑስ እንክርፅካ ውታኽካዋ አሜቻንኩስታ 
ማንዲስታውሳ አቾ /ስታንዳርዶ/ 
ዋኽፃው ፄጌርስ አኮሜችጝስ እንዴስ ኬሽኹሳ
ጊዞ አግፅጝስ ካሊስታላ ንካ ስፖርቱ ውማይቴንካ:: 
ዴሬሬብጙኽ እንክሪስ አቤሌሽስቱንኩ ውታኽካዋ ክችስጝስ
 ልቕልቕቴ ጄሜሩንኩ ክሌብካ 
ክችክቺ ውሳኒሾ ቱንኩ አኽጝ ጌሌፅስታ:: 
ይንታው አሜቶኺስታ ዝኩኹሳ ጊዞ ውታኼ 
ክችስጙ እንፅኺዳ ቱንኩ ክሌብካ ኬሽኹሳ
 እንፅኼ አኮሜችጝስ ካላና፤ ኬሽኹሳ ውታኼ 
ፍንሾስ ካንፅፅጝስኪላ ጛው እድል እሳንያኽ ንካ::
ውታኼ ክችስጙ እንፅኺሾ ቱንኩ ክሌብካ 
ክቻዴስ ሃድያ ሆሳና እምፕል ያኻ:: 
ሃድያ ሆሳና ፕሪሜርሊግዳ አሴቴፍጛንኩ 
ክሌብካ ክቻዴስ እምፕል ያኹስ ኬች 
ሜዜጌብፅኹሳ ዋይሜ ሲፋማ ሻምፒዮና 
ኬውጙኽሳ ጊዞኺስታ አሊዲ አችዳ አግስቴ እሺኾ::
 ያኼስጉ ሊጉ ኬውጝጝ ክሌቡሳ 
እጂጜ ሌጌሴምፅጝስ እድሎ ፌቴራያ::
 እንጚሳ ሲፋማ ስታዲየምስታ 
አሜቻቲው እሺኹ እንክርፂውሳ 
ውታኼ ኬሽጝፅጝስስታ አሜችኹ 
ፄዋማ ዲግስጝስ ልቕልቕቲሾ ቱዋ::
ሀዲያ ሆሳናታጊ ሰበታ ኬቴምኪላ 
ስታዲየሞ ክችስጙሳ እንፅኼ አሌድጝስ
እንክርካዋ ውታኺዳ ካስጝፅጝስ ቴርትዳ 
እሺኹ ወክትስ እሺኾ ሊጉ እንክሪ ኬውጙኽ::
ሊጉ ኬውጝጝ ዴሜካ ሰበታ 
ከነማ ኬሽጝፁኽሳ ስታዲየሞ አሜቻው
አኺኒስ እንክሪሾ ዙርፅጝስ ካሊፃው ያኼ::አዳሙ አናጋው
ንባር፡- ወርልድ ስፖርት
ይንታው ልኺትጚዳ ሊቨርፑሉ አፂ እንዳር ያኼ?
ሊቨርፑል 30 አሜታዴስ ፋሌንጋ እንግሊዙ 
ፕሪሜርሊጉ ሻምፒዮን አኽጝስ አሊዲ ሳትዳ 
ታምባ:: ኮሮና ቫይረሱ ምክንያቲስ ኬውጛሺኹ 
ልኺትጚ ጄሜሩስ ይጉንኩ እንክርካ ክቻዴስ 
ሹኻ እንክርካዋ ዊፁኒጊ ዋንቼ ጉሽጝስ ካሌ::
ክሌቡ ሴሌቴንፃንቲ የርገን ክሎፕ ኬቾ ይንታው 
ልኺትጚው ዝቤንስ ይስጝፅጝስ ኬፍቲኔ ፅሬቶ 
ፄውⶓ ጄሜርካ:: 24 አሚቲ ፂካንቲ ቲሞ 
ዋርነሮ ኬችሾ አግጝስ ቻፊዳ ታምብካ:: 
"እንክራንቲ ክሌብሾ ይንቱኒጊ ቲሬንቲ ዳዳ 
ቱዌማ ቱዋላይ?" ናው ካሲ ፍንሾስ ዙርሜ 
አግፃው ያኼ ንካ:: ያኼስጉ "የርገን ክሎፕ 
አዋ ቲኪጝስ ቲሞ ዋርነሮ ውታኺሾ ቱዋታ 
ፄዋን?" ናው ዙሪዳ ዴጌፋንትካ መሃመድ 
ሳላ ቲሬንቲው ዳዴስ ፊጝስ ካሌ ናው 
አሳብስ ቢዲሬ ስፍሬ እያንታ ፄዋ::
ቤዴራሱ ሊቨር ፑሉስታ እንግሊዝ ብሄራዊ 
ኬቹ እንክራንቲ ጃሚ ካራገር "ሊቨርፑል ዋልታዋ 
ታምባንኩ ጉልልካ እስታንኩ እንክራንትካዋ ፃያ፤ 
ዴጌፋንትካ ኬፍቲኒ ጌንዜብ ሜዴብስታማ እሊኩ 
ዋልታ ጉልልካ እንክራንትካ ኬችሰ ቱዋንታ ፋዬ፤ 
አሊሰን ቤከርስታ ቫንዳይክ ዋይስታንታ ፋያላኪ፤ 
ያኼስጉ መሃመድ ሳላሆ 130 ሚሊዮን ፓውንዶ 
ፍሻማ ጄውጝስ ካላው ክሌብ ይንቱኒጊ ዴጌፋንትካ 
ኬዌምጛላ" ኑስ ካንቴ እያ::
ቤዴራሱ ሊቨርፑሉ ሴሌቴንፃንቲ ሮይ ኤቨንስ 30 
አሜታዴስ ፋሌንጋ ኬች ፕሪሜርሊጉ ጉሳንቲ አኽጝሾ 
ናቒጝስ /ታምብጝስ/ ጛው ፍሺ ኬፍቲኒ አኽⶓ ዙሜካ::
 ኬች ፕሪሜርሊጉሳ ጉሳንቶ ሲፍፅጝስ 
እንክራንትካዋ ክሌባኻዳ እጂፅጝ ቱስቴ ኪላ ንካ::
"መሃመድ ሳላህ ዋይስቴይ ኻሲ? አኽጝ ቱስታላ!" 
ናው አሳብዳ ሳላህዴስ ማንዲስታው ኬችሊ ይሳማ 
እንፃኽስትጝስ ልኺትጛንቲ ኬችዳ ጐሎ ቼፍፅጝዳ 
ንባር፡- ወርልድ ስፖርት ትኩቶ ፄውጝ አኽⶓ ጌሌፅስታ::
ቺርቤዋ ጉንቤት 30/2012 ም.አ (አብመድ)
ፃፋንቲ አዳሙ አናጋውፕሪሜርሊጉ ቲሪጝ ክሌብካ 
ዳንጉዊኔ ክችሳንታ እድሎ ፌቴራ
ፕሪሜርሊጉ ልኺትጚ ኬውጝጝ ክሌብካ አሌድካያስኩ 
ልማትኩ /ውታኺኩ/ እንፅኽካዳ ትኩቶ ፄዌካማ 
እንፃኽስታንታ ጉዶ አኺኔ /እድሎ/ ፌቴራው 
አኽⶓ ውማይቴንካ ዲብሱና::ሊሊት ኑስ እንክርፅካ 
ውታኽካዋ አሜቻንኩስታ ማንዲስታውሳ አቾ /ስታንዳርዶ/ 
ዋኽፃው ፄጌርስ አኮሜችጝስ እንዴስ ኬሽኹሳ ጊዞ 
አግፅጝስ ካሊስታላ ንካ ስፖርቱ ውማይቴንካ:: 
ዴሬሬብጙኽ እንክሪስ አቤሌሽስቱንኩ ውታኽካዋ 
ክችስጝስ ልቕልቕቴ ጄሜሩንኩ ክሌብካ ክችክቺ 
ውሳኒሾ ቱንኩ አኽጝ ጌሌፅስታ:: ይንታው አሜቶኺስታ 
ዝኩኹሳ ጊዞ ውታኼ ክችስጙ እንፅኺዳ ቱንኩ 
ክሌብካ ኬሽኹሳ እንፅኼ አኮሜችጝስ ካላና፤ 
ኬሽኹሳ ውታኼ ፍንሾስ ካንፅፅጝስኪላ ጛው 
እድል እሳንያኽ ንካ::ውታኼ ክችስጙ እንፅኺሾ 
ቱንኩ ክሌብካ ክቻዴስ ሃድያ ሆሳና እምፕል ያኻ:: 
ሃድያ ሆሳና ፕሪሜርሊግዳ አሴቴፍጛንኩ ክሌብካ ክቻዴስ 
እምፕል ያኹስ ኬች ሜዜጌብፅኹሳ ዋይሜ ሲፋማ 
ሻምፒዮና ኬውጙኽሳ ጊዞኺስታ አሊዲ አችዳ አግስቴ 
እሺኾ:: ያኼስጉ ሊጉ ኬውጝጝ ክሌቡሳ እጂጜ 
ሌጌሴምፅጝስ እድሎ ፌቴራያ:: እንጚሳ ሲፋማ 
ስታዲየምስታ አሜቻቲው እሺኹ እንክርፂውሳ ውታኼ 
ኬሽጝፅጝስስታ አሜችኹ ፄዋማ ዲግስጝስ ልቕልቕቲሾ ቱዋ::
ሀዲያ ሆሳናታጊ ሰበታ ኬቴምኪላ ስታዲየሞ ክችስጙሳ 
እንፅኼ አሌድጝስ እንክርካዋ ውታኺዳ ካስጝፅጝስ ቴርትዳ 
እሺኹ ወክትስ እሺኾ ሊጉ እንክሪ ኬውጙኽ:: ሊጉ 
ኬውጝጝ ዴሜካ ሰበታ ከነማ ኬሽጝፁኽሳ ስታዲየሞ 
አሜቻው አኺኒስ እንክሪሾ ዙርፅጝስ ካሊፃው ያኼ::
አዳሙ አናጋውንባር፡- ወርልድ ስፖርት
ይንታው ልኺትጚዳ ሊቨርፑሉ አፂ እንዳር ያኼ?
ሊቨርፑል 30 አሜታዴስ ፋሌንጋ እንግሊዙ 
ፕሪሜርሊጉ ሻምፒዮን አኽጝስ አሊዲ ሳትዳ ታምባ:: 
ኮሮና ቫይረሱ ምክንያቲስ ኬውጛሺኹ ልኺትጚ ጄሜሩስ 
ይጉንኩ እንክርካ ክቻዴስ ሹኻ እንክርካዋ ዊፁኒጊ ዋንቼ ጉሽጝስ ካሌ::
ክሌቡ ሴሌቴንፃንቲ የርገን ክሎፕ ኬቾ ይንታው 
ልኺትጚው ዝቤንስ ይስጝፅጝስ ኬፍቲኔ ፅሬቶ ፄውⶓ
 ጄሜርካ:: 24 አሚቲ ፂካንቲ ቲሞ ዋርነሮ ኬችሾ
 አግጝስ ቻፊዳ ታምብካ:: "እንክራንቲ ክሌብሾ ይንቱኒጊ 
ቲሬንቲ ዳዳ ቱዌማ ቱዋላይ?" ናው ካሲ ፍንሾስ 
ዙርሜ አግፃው ያኼ ንካ:: ያኼስጉ "የርገን ክሎፕ 
አዋ ቲኪጝስ ቲሞ ዋርነሮ ውታኺሾ ቱዋታ ፄዋን?" 
ናው ዙሪዳ ዴጌፋንትካ መሃመድ ሳላ ቲሬንቲው 
ዳዴስ ፊጝስ ካሌ ናው አሳብስ ቢዲሬ ስፍሬ እያንታ ፄዋ::
ቤዴራሱ ሊቨር ፑሉስታ እንግሊዝ ብሄራዊ ኬቹ 
እንክራንቲ ጃሚ ካራገር "ሊቨርፑል ዋልታዋ ታምባንኩ 
ጉልልካ እስታንኩ እንክራንትካዋ ፃያ፤ ዴጌፋንትካ ኬፍቲኒ 
ጌንዜብ ሜዴብስታማ እሊኩ ዋልታ ጉልልካ እንክራንትካ 
ኬችሰ ቱዋንታ ፋዬ፤ አሊሰን ቤከርስታ ቫንዳይክ ዋይስታንታ 
ፋያላኪ፤ ያኼስጉ መሃመድ ሳላሆ 130 ሚሊዮን 
ፓውንዶ ፍሻማ ጄውጝስ ካላው ክሌብ ይንቱኒጊ 
ዴጌፋንትካ ኬዌምጛላ" ኑስ ካንቴ እያ::
ቤዴራሱ ሊቨርፑሉ ሴሌቴንፃንቲ ሮይ ኤቨንስ 30 
አሜታዴስ ፋሌንጋ ኬች ፕሪሜርሊጉ ጉሳንቲ አኽጝሾ 
ናቒጝስ /ታምብጝስ/ ጛው ፍሺ ኬፍቲኒ አኽⶓ ዙሜካ:: 
ኬች ፕሪሜርሊጉሳ ጉሳንቶ ሲፍፅጝስ እንክራንትካዋ 
ክሌባኻዳ እጂፅጝ ቱስቴ ኪላ ንካ::
"መሃመድ ሳላህ ዋይስቴይ ኻሲ? አኽጝ ቱስታላ!" 
ናው አሳብዳ ሳላህዴስ ማንዲስታው ኬችሊ ይሳማ 
እንፃኽስትጝስ ልኺትጛንቲ ኬችዳ ጐሎ ቼፍፅጝዳ 
ትኩቶ ፄውጝ አኽⶓ ጌሌፅስታ::
ንባር፡- ወርልድ ስፖርትቺርቤዋ ጉንቤት 30/2012 
ም.አ (አብመድ)ፃፋንቲ አዳሙ አናጋው
ፕሪሜርሊጉ ቲሪጝ ክሌብካ ዳንጉዊኔ ክችሳንታ እድሎ ፌቴራ
ፕሪሜርሊጉ ልኺትጚ ኬውጝጝ ክሌብካ አሌድካያስኩ 
ልማትኩ /ውታኺኩ/ እንፅኽካዳ ትኩቶ ፄዌካማ 
እንፃኽስታንታ ጉዶ አኺኔ /እድሎ/ ፌቴራው አኽⶓ 
ውማይቴንካ ዲብሱና::ሊሊት ኑስ እንክርፅካ ውታኽካዋ 
አሜቻንኩስታ ማንዲስታውሳ አቾ /ስታንዳርዶ/ ዋኽፃው 
ፄጌርስ አኮሜችጝስ እንዴስ ኬሽኹሳ ጊዞ አግፅጝስ ካሊስታላ 
ንካ ስፖርቱ ውማይቴንካ:: ዴሬሬብጙኽ እንክሪስ አቤሌሽስቱንኩ 
ውታኽካዋ ክችስጝስ ልቕልቕቴ ጄሜሩንኩ ክሌብካ ክችክቺ 
ውሳኒሾ ቱንኩ አኽጝ ጌሌፅስታ:: ይንታው አሜቶኺስታ 
ዝኩኹሳ ጊዞ ውታኼ ክችስጙ እንፅኺዳ ቱንኩ ክሌብካ 
ኬሽኹሳ እንፅኼ አኮሜችጝስ ካላና፤ ኬሽኹሳ ውታኼ 
ፍንሾስ ካንፅፅጝስኪላ ጛው እድል እሳንያኽ ንካ::
ውታኼ ክችስጙ እንፅኺሾ ቱንኩ ክሌብካ ክቻዴስ ሃድያ 
ሆሳና እምፕል ያኻ:: ሃድያ ሆሳና ፕሪሜርሊግዳ አሴቴፍጛንኩ 
ክሌብካ ክቻዴስ እምፕል ያኹስ ኬች ሜዜጌብፅኹሳ 
ዋይሜ ሲፋማ ሻምፒዮና ኬውጙኽሳ ጊዞኺስታ አሊዲ 
አችዳ አግስቴ እሺኾ:: ያኼስጉ ሊጉ ኬውጝጝ ክሌቡሳ 
እጂጜ ሌጌሴምፅጝስ እድሎ ፌቴራያ:: እንጚሳ ሲፋማ 
ስታዲየምስታ አሜቻቲው እሺኹ እንክርፂውሳ ውታኼ 
ኬሽጝፅጝስስታ አሜችኹ ፄዋማ ዲግስጝስ ልቕልቕቲሾ ቱዋ::
ሀዲያ ሆሳናታጊ ሰበታ ኬቴምኪላ ስታዲየሞ ክችስጙሳ 
እንፅኼ አሌድጝስ እንክርካዋ ውታኺዳ ካስጝፅጝስ ቴርትዳ 
እሺኹ ወክትስ እሺኾ ሊጉ እንክሪ ኬውጙኽ:: ሊጉ ኬውጝጝ 
ዴሜካ ሰበታ ከነማ ኬሽጝፁኽሳ ስታዲየሞ አሜቻው 
አኺኒስ እንክሪሾ ዙርፅጝስ ካሊፃው ያኼ::አዳሙ አናጋው

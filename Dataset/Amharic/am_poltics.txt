ባሕር ዳር፡ ሰኔ  በታላቁ የኢትዮጵያ ሕዳሴ ግድብ ጉዳዮች 
ላይ የኢትዮጵ፣ የሱዳን እና የግብጽ ተወካዮች ትናንት በአልጀዚራ ቴሌቪዥን ተከራክረዋል፡፡
በክርክሩ የተሳተፉትም የኢትዮጵያ ተደራዳሪዎች የቴክኒክ ኮሚቴ ተወካይ 
ኢንጂነር ጌዲዮን አስፋው፣ የቀድሞው የሱዳን የውኃ እና መስኖ ሚኒስትር
 ኦስማን ኢል ቶም እና የግብጽ የፖለቲካ ተንታኝ እና ተመራማሪ ማክ ሻርካዊ ናቸው፡፡
 አልጀዚራ በዘገባ መነሻው ግድቡ ሚሊዮኖችን ከጨለማ ሕይወት እንደሚያወጣ እና 
የሀገሪቱን የኢኮኖሚ መዋቅር እንደሚቀይረው ስለመታመኑ አሳይቷል፡፡
ኢንጂነር ጌዲዮን ኢትዮጵያ የሕዳሴ ግድብ ውጥን ሀሳብ ካነሳችበት ጊዜ 
ጀምሮ ለተፋሰሱ ሀገራት እና ለዓለም አቀፉ ማኅበረሰብ በግልጸኝነት 
እየሠራች መሆኑን አንስተዋል፡፡ በተለይም ለሦስቱ ሀገራት ከአጠቃላይ የግድቡ 
ዲዛይን ጀምሮ የግንባታ ሂደቱ ምን እንደሚመስል ግልጽነትን መፍጠሯን አስገንዝበዋል፡፡
 የግድቡን የውኃ አሞላል እና አለቃቀቅ በተመለከተም በቀጣናው
 ባልተለመደ መልኩ መተማመን ላይ ለመድረስ ኢትዮጵያ ከበቂ
 በላይ መሥራቷን ነው ኢንጂነር ጌዲዮን ያስረዱት፡፡ ምንም እንኳን 
ኢትዮጵያ ግድቡን በሁለት እና በሦስት ዓመታት ሞልታ ማጠናቀቅ 
ብትችልም ሌሎች የተፋሰሱን ሀገራት ከግምት ውስጥ በማስገባት
 የሙሌቱን ጊዜ ከአራት እስከ ሰባት ዓመታት ማራዘሟንም አንስተዋል፡፡
ኢትዮጵያ ይህንን የምታደርገውም ለታችኛው የተፋሰሱ ሀገራት ካላት 
ተቆርቋሪነት እንደሆነ አስገንዝበዋል፡፡ ሙሌቱን የምታከናውነው ደግሞ 
ከወንዙ ዓመታዊ የፍሰት መጠን ላይ 10 በመቶውን ብቻ በመጠቀም 
መሆነቡንም አስታውቀዋል፡፡ የሀገራቱ ስጋት መሠረት የሌለው መሆኑን 
ያስረዱት ኢንጂነር ጌዲዮን በተለይ ግብጽ ቀደም ባሉት ጊዜያት ግድቦችን 
ስትሠራ ኢትዮጵያ እንዳከበረች ሁሉ ሀገራቱ የኢትዮጵያን ፍላጎት 
ሊያከብሩላት እንደሚገባ አስገንዝበዋል፡፡
የግብጹ የፖለቲካ ተንታኝ እና ተመራማሪ ማክ ሻርካዊ በበኩላቸው 
ሀገራቸው የኢትዮጵያ መንግሥት በሚሠራው ሥራ እምነት እንደሌላት ተናግረዋል፡፡
 ግብጽ በዓለም ዓቀፍ ስምምነቶች እና ህጎች እንደምታምን የተናገሩት
 ተንታኙ ግብጽ የችግሮችን 90 በመቶ ይፈታል ብላ ያመነችበትን የዋሽንግተኑን 
ስምምነት ኢትዮጵያ ማቋረጧ ተገቢ እንዳልነበረ አንስተዋል፡፡ የቅኝ ግዛት ዘመን
 ውሎችን ኢትዮጵያ አልተቀበለችም የሚል መከራከሪያም አንስተዋል፡፡ ከዚህም
 ባለፈ ኢትዮጵያ ዓለም ዓቀፍ የመርህ ስምምነቱን በመጣስ በተፋሰሱ ሀገራት ላይ 
ጉልህ ጉዳት የምታደርስ አስመስለውም ተናግረዋል፡፡ ከአጀንዳው በመውጣትም 
ሌሎች የተፋሰሱን ሀገራት ስም በመጥራት ተቆርቋሪ ለመምሰል ሲሞክሩ ተስተውለዋል፡፡
የሱዳኑ ወካይ በበኩላቸው ውሃው ለኤሌክትሪክ ማመንጫ የተሠራ እስከሆነ ድረስ በዓመታዊ 
የውሃ ፍሰት መጠን ላይ የሚያደርሰው ተጽዕኖ አለመኖሩን አስታውቀዋል፡፡ እንዲያውም
 የግድቡ መገንባት በየዓመቱ በሱዳን ላይ 
ከፍተኛ ጉዳት የሚያደርሰውን የጎርፍ አደጋ ለመቆጣጠር 
እና በዘላቂነት የኤሌክትሪክ እጥረቷን ለመቅረፍ እንደሚጠቅማትም አረጋግጠዋል፡፡
 የውኃ ሙሌቱ አጀማመር መከራከሪያ ሊሆን እንደማይገባው የተናገሩት የሱዳኑ ተከራካሪ
 ሁለቱ ሀገራት ጉዳዩን ከሚገባው በላይ እያከረሩት መሆኑንም አንስተዋል፡፡
በጉዳዩ ላይ በተደረጉ ተደጋጋሚ ውይቶች ከ 90 እስከ95 በመቶ ሚሆኑ የቴክኒካዊ ጉዳዮች
 ስምምነት እንደተደረሰባቸው አመላክተዋል፡፡ ቀጣይ የተለያዩ ውይይቶች 
በማድረግ ልዩነቶችን ማጥበብ እንደሚቻል ያነሱት የሱዳን የቀድሞ የውኃ እና 
መስኖ ሚኒስትሩ ለዚህም ወደሌላ ርቆ መሄድ አስፈላጊ እንዳልሆነ መክረዋል፡፡
 ከግድቡ ጋር ተያይዞ የሚነሱ ችግሮችን በዓባይ ተፋሰስ ሀገራት እና በአፍሪካ ኅብረት፣ 
እንዲሁም በሦስቱ ሀገራት የቴከኒክ ቡድን 
አማካኝነት መፍታት እንደሚገባም ነው የተናገሩት፡፡
ኢንጂነር ጌዲዮን በሰጡት ማብራሪያ በግብጽ በኩል የቀረቡት ግለሰብ በጉዳዩ 
በቂ እውቀት የሌላቸው፣ በምክንያት የማያምኑ እና ያነሱት የመወያያ ሀሳብም 
ውኃ የማያነሳ መሆኑን አንስተዋል፡፡ ከጥቂት ቀናት በኋላ ኢትዮጵያ የመጀመሪያ 
ምእራፍ የውኃ ሙሌት ሥራ ትጀምራለች፡፡ በአንድ ዓመት የመጀመሪያዎቹን 
ሁለት ተርባይኖች ትሞክራለች፡፡ በቀጣዮቹ አምስት እና ስድስት ዓመታት
ደግሞ ቀሪ ተርባይኖች እንደሚሞከሩ ኢንጂነር ጌዲዮን አብራርተዋል፡፡ 
የኢትዮጵያ መንግስት የቃላት ጦርነት ውስጥ ገብቷል መባሉ ተገቢነት 
የሌለው መሆኑን በመግለጽም ይህን እያደረጉ ያሉት የግብጹ 
ፕሬዝዳንት አልሲሲ መሆናቸውን አንስተዋል፡፡
ኢትዮጵያ የሕዳሴ ግድቡ ጉዳይ በ2015 (እ.አ.አ) የመርህ ስምምነት 
መሠረት እንዲፈታ ግልጽ አቋም እንዳላትም ኢንጂነር ጌዲዮን አስገንዝበዋል፡፡
 ከዚህ ውጪ ያሉ መንገዶች በኢትዮጵያ በኩል አስፈላጊ እንዳልሆኑም አመላክተዋል፡፡
 ኢትዮጵ ግድቡን በሰባት ዓመታት ውስጥ ሞልታ እንደምታጠናቅቅም ነው ያስረዱት፡፡
በትግራይ ክልል መቀለ ከተማ በርካታ የክልሉ የልዩ ኃይል አባላትና ታጣቂ ሚሊሻዎች 
በዛሬው ዕለት ወታደራዊ ሰልፍ በማካሄድ ትዕይንት አድርገዋል።
በሰልፉ ላይ የተሳፉት የልዩ ኃይልና የሚሊሻ አባላቱ ቀላልና ከባድ የጦር መሳርያዎችን 
ታጥቀው መታየታቸውን የቢበሲ ዘጋቢ ከመቀለ ገልጿል። 
ዛሬ ረፋድ ላይ በክልሉ ዋና ከተማ በመቀለ ጎዳናዎች ላይ በሰልፍ ሲጓዙ የታዩት 
ወታደራዊ የደንብ ልብስ የለበሱት የልዩ ኃይሉ አባላትና ሚሊሻዎች 
በከተማው ወደሚገኘው ስታድየም በመጓዝ ተሰብስበው ታይተዋል።
በመቀለ ከተደረገው ከዚህ ወታደራዊ የሰልፍ ትዕይንት ባሻገር 
በሌሎችም የክልሉ ከተሞች ጭምር መደረጉ ለማወቅ ተችሏል።
ቢሆንም ይህ ዛሬ የተካሄደው ወታደራዊ ሰልፍ ዓላማው ምን 
እንደሆነ የትግራይ ክልል መንግሥት የገለጸው ነገር የለም። 
ምርጫ፡ የፌዴሬሽን ምክር ቤት ለትግራይ ክልል የጻፈው ደብዳቤ ወዴት ያደርሳል?
የትግራይ ክልል ምርጫ ለማካሄድ ኮሚሽን አቋቁሞ
 በምርጫ የሚሳተፉ ፓርቲዎችንና ግለሰቦችን መዝግቧል። 
በቅርብ ቀንም ምርጫ የሚካሄድበትን ቀን፣ የመራጮች ምዝገባ መቼ 
እንደሚሆንና የምርጫ ቅስቀሳ ከመቼ እስከመቼ እንደሚካሄድ እንደሚያስታውቅ ተናግሯል።
በዚህ መሃል የፌዴሬሽን ምክር ቤት የትግራይ ክልል መንግሥት ምርጫ 
ለማካሄድ የሚያደርገውን እንቅስቃሴ "በአፋጣኝ እንዲያቆም" የሚጠይቅ 
ደብዳቤ ሐምሌ 21/2012 መጻፉ ተሰምቷል።
ክልሉ ሕገ መንግሥታዊ ሥርዓቱን አደጋ ላይ በሚጥል ድርጊቱ የሚቀጥል ከሆነ፤ 
የፌዴሬሽን ምክር ቤት በሕገ መንግሥቱ እና በሌሎች 
ሕጎች የተሰጠውን ስልጣን ለመተግበር እንደሚገደድም አስጠንቅቋል። 
የሕግ ምሁር የሆኑት አደም ካሴ (ዶ/ር) የፌዴሬሽን ምክር ቤት የትግራይ 
ክልል የሚያካሂደው ምርጫ ሕገ መንግሥታዊ ሥርዓቱን አደጋ ላይ የሚጥል ከሆነ ምክር ቤቱ 
በሕገ መንግሥቱ እና ሌሎች ሕጎች የተሰጡትን ሥልጣኖች ለመተግበር ይገደዳል 
ሲል የትኞቹ ሕጎች መጥቀሱ ነው? ስንል ጠይቀናቸዋል።
አደምም (ዶ/ር) ሲመልሱ ሕገ መንግሥቱ አንቀጽ 
 ንዑስ አንቀጽ ዘጠኝ፣ ከዚያም በተጨማሪ ይህንኑ
 አንቀጽ ለማስፈፀም የወጣው አዋጅ ቁጥር
አንቀጽ 12 በግልጽ ጉዳዩን እንደሚያብራሩ ይጠቅሳሉ።
ከዚያም በተጨማሪ በፌዴሬሽን ምክር ቤት ደብዳቤ ላይ ያልተጠቀሰው ነገር ግን፣ 
የፌደሬሽን ምክር ቤቱን ሙሉ ስልጣንና 
ሌሎች ነገሮች የሚግዛውም ይህንኑ ለማስፈጸም እንደሚያገለግል ይናገራሉ።
አደም (ዶ/ር) አክለውም አዋጅ ቁጥር 251 መኖሩንም ይገልጻሉ። 
በተጨማሪም በምክር ቤቱ ደብዳቤ ላይ የሕገ መንግሥቱ አንቀጽ መጠቀሳቸውን፣ 
እንዲሁም ምርጫን በሚመለከት ሕጎችን የማውጣት ስልጣን ያለው የሕዝብ ተወካዮች 
ምክር ቤት መሆኑን መደንገጉን መጠቀሳቸውን ያነሳሉ።
ምርጫ የማካሄድ ስልጣን
በፌደራል እና በክልል የሚደረጉ ምርጫዎችን በገለልተኝነት 
ማካሄድ የሚችለው፤ የብሔራዊ ምርጫ ቦርድ ብቻ 
መሆኑ በሕገ መንግሥቱ አንቀጽ 102 መደንገጉንም
 በደብዳቤው ላይ መጠቀሱን አደም (ዶ/ር) ገልፀዋል።
የፌዴሬሽን ምክር ቤት ደብዳቤ የትግራይ ክልል ስድስተኛውን ዙር ምርጫ 
በክልሉ እንዲካሄድ ወስኖ እየተንቀሳቀሰ ያለው፤ የተጠቀሱትን የሕገ መንግሥት አንቀጾች እና ባለፈው 
ዓመት የጸደቀውን የፖለቲካ ፓርቲዎች ምዝገባና የምርጫ ሥነ ምግባር አዋጅ በጣሰ መልኩ 
መሆኑን በደብዳቤ በሚገባ ማስቀመጡን አደም (ዶ/ር) ለቢቢሲ ገልፀዋል። 
አክለውም በደብዳቤው ላይ 
ምክር ቤቱ እንደሚለው ሕገ መንግሥቱን ሊያፈርስ የሚችል ሁኔታ አለ ወይ? 
የሚለው ሁኔታ በሰጠው ትርጓሜ ድምዳሜ ላይ የደረሱ ይመስላል" ሲሉ ይገልጻሉ።
የፌዴሬሽን ምክር ቤት ደብዳቤ የትግራይ ክልል እርምጃ "ሕገ መንግስቱን የሚቃረን፣ 
ሕገ መንግሥታዊ ሥርዓቱን አደጋ ላይ የሚጥል እና 
የኢትዮጵያን የፌደራል ሥርዓት የሚጎዳ አካሄድ" መሆኑን ይገልጻል።
እንደ ሕግ ምሁሩ ማብራሪያ ከሆነ የፌደራል ሥርዓት 
ዋና መተዳደሪያው፣ የስልጣን ክፍፍሉን በማክበር ላይ የተመሰረተ ነው።
"የፌደራል መንግሥቱ ለክልሎች የተሰጠውን ስልጣን ማክበር፣ ክልሎችም የፌደራሉን ስልጣን 
ማክበር አለባቸው" ይላሉ። አሁን በኢትዮጵያ ውስጥ ችግር የሚያደርገው በሌላ 
አገር የሕገ-መንግሥት ፍርድ ቤት በመኖሩ ተጥሷል አልተጣሰም
 የሚለውን የሚያየው ገለልተኛ ፍርድ ቤት መሆኑን ያስረዳሉ። 
ርእሰ መሥተዳድር ተመሥገን ጥሩነህ ለተፎካካሪ ፓርቲዎች፣
 ለፀጥታ ኃይሎች እና ለአማራ ክልል ሕዝብ ምሥጋና አቀረቡ።
ባሕር ዳር፡ ሐምሌ 17/2012 ዓ.ም (አብመድ) የባሕር ዳር ከተማ አስተዳደር
 ባከናወናቸው ዓበይት ተግባራት እና በቀጣይ አቅጣጫዎች ላይ ያተኮረ ውይይት ትናንት 
ከሰዓት ውይይት ተካሂዷል። ውይይቱ የተካሄደው
 በከተማ አስተዳደሩ የተሠሩ መሠረተ ልማቶች ከተጎበኙ፣ 
የተጠናቀቁት ከተመረቁ እና አዳዲስ የግንባታ የመሠረት ድንጋዮች ከተቀመጡ በኋላ ነው።
 በውይይቱ የከተማ አስተዳደሩ ምክትል ከንቲባ አማረ ዓለሙ ባለፉት 10 ወራት የተከናወኑ
 ዋና ዋና ተግባራትን አብራርተዋል። በከተማ አስተዳደሩ የመንገድ መሠረተ ልማቶች፣ 
የጎርፍ ማፋሰሻ ቦዮችን እና ሌሎችም የመንገድ
 አውታር ግንባታዎች የደረሱበትን የአፈጻጸም ደረጃ ቀርቧል።
ዓመቱ የመሪዎችን አንድነት በመፍጠር በርከት 
የተለያዩ ተግባራት የተከናወኑበት እንደነበርም ምክትል ከንቲባው አስታውቀዋል።
 ከደላላ እና ሕገ ወጦች ነጻ የሆነ ተቋም፣ የመንግሥት የሥራ ኃላፊዎች እና 
ባለሙያዎች ለመፍጠር መሠራቱ ጥሩ ውጤት ማስገኘቱም ተመላክቷል። 
በተለይም ሕገ ወጥነትን በመከላከል እና ወንጀለኞችን አድኖ ለሕግ በማቅረብ 
ውጤታማ ሥራ እንደተሠራ ነው አቶ አማረ የተናገሩት።
“ሕገ ወጥነትን መከላከል ገና ጀመርነው እንጂ አልጨረስንም” 
ያሉት አቶ አማረ በተለይ በቅርቡ በከተማው
 የተጀመረውን ሕገወጥ የንግድ እንቅስቃሴ እና የቤት ግንባታን
 በየምዕራፉ በመክፈል የሚከናወኑ ቀጣይ ተግባራት እንደሚኖሩ ተናግረዋል። 
በየደረጃው ያሉ መሪዎች፣ 
የፀጥታ አካላት እና ባለሙያዎችም በቁርጠኝነት እየሠሩ መሆኑን አመላክተዋል።
በመሪዎች መካከል መከፋፈል እንዲፈጠር የሚደረግ ጥረት መኖሩን በማመላከትም ውስብስብ 
ችግሮችን ውጤታማ በሆነ መልኩ መጋፈጥ መቻሉን አንስተዋል። ቀጣይም ልዩ ትኩረት ተሰጥቶ
 እንደሚሠራበት ነው ምክትል ከንቲባው ያስታወቁት።
 የተለያዩ ሕገ-ወጥ መሣሪያዎችን በቁጥጥር ሥር ማዋል፣
 የኮንትሮባንድ ንግድን ማስቆም፣ የጦር መሣሪያ ሕገ ወጥ ተኩስ ማስቆም፣ 
ሕገ-ወጥ የንግድ እንቅስቃሴን መያዝ እና ርምጃ መውሰድ፣ የከተማ ግብርና እንዲኖር 
ተስፋ ሰጪ ጅምሮች መኖራቸው በዓመቱ ከተከናወኑ ተግባራት መካከል ተጠቃሽ ሆነው ቀርበዋል፡፡
በከተማ ግብርና ሥራው ጫትን በሌላ አትክልትና ፍራፍሬ የመቀየር እንቅስቃሴ ተጀምሯል።
 ሕገ-ወጥ ግንባታዎችን ማፍረስ በቅርቡ ልዩ 
ትኩረት ተሰጥቶት እየተሠራበት መሆኑን አመላክተዋል። 
በዚህም ወደ 38 ሺህ የሚጠጋ ሕገ-ወጥ መኖሪያ ቤቶች፣ ኮንቴነሮች፣ የሸድ ቅጥያዎች 
እና የጥበቃ ቤቶች እንደፈረሱም ተናግረዋል። አዳዲስ ሕገ-ወጥ ግንባታ 
እንዳይኖር የሚያስችል ሥርዓት እየተዘረጋ መሆኑም በጥሩ ጎኑ የተነሳ ተግባር ነው።
የተለያዩ መሠረተ ልማት ግንባታዎች መሠራታቸውም ተመላክቷል።
ምንም እንኳን ጊዜያዊ የሥራ ዕድል ፈጠራው ቢያመዝንም ከ30 ሺህ 300 በላይ
የሥራ ዕድል ለመፍጠር ታቅዶ ከ37 ሺህ በላይ እንደተፈጠረ ተገልጧል።
ይሁን እና የመሬት አቅርቦት፣ የውኃ እና የመብራት እንዲሁም የመንገድ መሠረተ ልማት 
እና የፋይናንስ እና ብድር አቅርቦት እና የውጭ ምንዛሪ እጥረት ችግሮች ከፍተኛ 
ቅሬታ እያስነሱ መሆኑን አመላክተዋል። እነዚህን ማስተካከል በትኩረት 
እንደሚሠራም ምክትል ከንቲባ አማረ አስታውቀዋል።
የክልሉ መንግሥት በተለየ መልኩ ጣልቃ ገብቶ እገዛ እንዲያደርግባቸው
 የሚፈለጉ ጉዳዮችንም አቶ አማረ አንስተዋል። 
ለሕገ-ወጥ ግንባታ አስተዋዕጾ እያደረጉ ያሉ በባሕር ዳር 
ዙሪያ ወረዳ የሚገኙ ዘጠኝ የገጠር ቀበሌዎች መሆናቸውን በማንሳት ኢንቨስትመንትን 
ለማስፋፋትም እነዚህ ቀበሌዎች ወደ ከተማው
 እንዲካተቱም ጠይቀዋል። ከተማ አስተዳደሩ በራሱ ወጪ 
ብቻ ከተማዋን በሚፈለገው መልኩ ለማስዋብ እንደሚቸገርም አንስተዋል።
እንደ ሸገር ፕሮጀክት ያለ የባሕር ዳር ዩኒቨርሲቲ ለባሕር
 ዳር ከተማ እየሠራ በመሆኑ የክልሉ መንግሥት ድጋፍ እንዲያደርግም ጠይቀዋል።
የኮሮና ወረርሽኝ ሥርጭትን የመከላከል ተግባሩ 
ሰፊ ክፍተት ያለበት መሆኑንም አቶ አማረ አንስተዋል። 
ቀጣይ ልዩ ትኩረት ሊሰጠው እንደሚገባም ነው ምክትል ከንቲባው የተናገሩት።
የውይይቱ ተሳታፊዎች በሰጡት አስተያዬት ከተማ አስተዳደሩ የማይደፈሩ ይመስሉ
 የነበሩ ሕገ-ወጥ ተግባራትን መጋፈጥ በመጀመሩ ሕዝብ የሚመኛትን ባሕር ዳር ለመሥራት 
ጥሩ ጅምር ያሳዬ መሆኑን አንስተዋል። በተለይ 
ለወጣቶች መዝናኛ ቦታ ትኩረት ማግኘቱን አድንቀዋል።
የተከማቸውን የፖለቲካ ብልሽት ማፈራረስ እንደሚገባም ተናግረዋል።
በውይይቱ ላይ በከተማዋ ሰላም እንዲሰፍን አስተዋዕኦ ላደረጉ የፀጥታ አካላት፣
 የፖለቲካ መሪዎች እና የመንግሥት አካላት 
ዕውቅና ተሰጥቷል፣ ምሥጋና ቀርቧል፣ ሽልማትም ተሰጥቷል።
የአማራ ክልል ርእሰ መሥተዳደር ተመሥገን ጥሩነህ ባሕር ዳር እንድትለማ በሐሳብ፣ 
በዕውቀት እና በገንዘብ ለሚረዱ ሁሉ ምሥጋና አቅርበዋል።
 ከተማዋ ያሏት ቢሮዎች ወደፊት እንድትሆን 
የሚፈለገውን ቀርቶ አሁን ላለችበት ቁመና እንኳን የማይመጥኑ መሆናቸውንም ገልጸዋል። 
በመሆኑም ሁሉም ዞኖች እና ብሔረሰብ አስተዳደሮች ባሕር ዳርን ለማስዋብ እና ለማልማት
የራሳቸውን አሻራ እንዲያሳርፉ ጥሪ አቅርበዋል።
በክልሉ ተፈጥሮ የነበረውን የሰላም መደፍረስ መሥዋዕትነት ከፍለው ሰላም ለማስከበር ለተሰለፉ፣ 
አንጻራዊ ሰላም ላስገኙ የፀጥታ አካላት፣ ነገሮችን በአስተውሎት ለተከታተለው የአማራ ክልል ሕዝብ 
እና ፈታኙን ወቅት በትዕስት ላሳለፉ በክልሉ
 የሚንቀሳቀሱ ተፎካካሪ የፖለቲካ ፓርቲዎች ምሥጋና አቅርበዋል። 
ሕገ-ወጦችን እና ሀገር አፍራሾችን በመዋጋት 
ረገድ የተፎካካሪ የፖለቲካ ፓርቲዎቹ ሚና ጉልህ እንደነበርም ገልፀዋል።
ባሕር ዳር፡ ሐምሌ 22/2012 ዓ.ም (አብመድ) 
የኢፌዴሪ ጠቅላይ ሚኒስትር ዐብይ አህመድ (ዶክተር) 
ዛሬ ረፋዱን ከተፎካካሪ የፖለቲካ ፓርቲዎች 
መሪዎች ጋር ያደረጉት ውይይት ፍሬያማ እንደነበረ ተናግረዋል፡፡
 የፖለቲካ ፓርቲዎችን የሚያገናኙ 
ተመሳሳይ የውይይት መድረኮችን በማስቀጠል በሀገራዊ ጉዳዮች
 ላይ ለመወያየት መስማማታቸውንም 
ጠቅላይ ሚኒስትሩ በማኅበራዊ ገጻቸው አስታውቀዋል። 
ቀጣዩ ምክክር በ”ሀገራዊ መግባባት” ላይ የሚያተኩር መሆኑንም ጠቁመዋል።
‘‘ሀገራችን ተረጋግታ በብልጽግና ጎዳና ግስጋሴዋን እንድትቀጥል ሰላማዊ ተሳትፎ፣
 ሐሳቦችን በግልጽ ለውይይት ማቅረብ እና የፖለቲካ አመራሮች መከባበር በእጅጉ አስፈላጊ ነው፡፡ 
ተቋማዊ ግንባታን አጠናክረን በመቀጠል፣ የመንግሥት መዋቅሩን የለውጥ ሂደቱን 
ከሚያደናቅፉ አካላት እናጠራለን’’ ብለዋል ዶክተር ዐብይ በማኅበራዊ ገጻቸው አስታውቀዋል፡፡
 ‘‘የሕግ የበላይነት የመንግሥት አካላትን፣ የገዢው ፓርቲ መሪዎችንም ሆነ
 የፖለቲካ ፓርቲ አባላትን ሳይለይ ተፈጻሚ መሆኑ ቆራጥ አቋማችን ነው፡፡ 
የሀገራችንን ሕግ የሚተላለፍ ማንኛውም ሰው በሕግ ተጠያቂ ከመሆን አያመልጥም’’ ነው ያሉት።
ባሕር ዳር፡ ሐምሌ 22/2012 ዓ.ም (አብመድ) የአማራ ወጣቶች ማኅበር ምክር ቤት 
5ተኛ ዙር 1ኛ ዓመት የሥራ ዘመን 1ኛ መደበኛ ጉባኤ ዛሬ ሲያክሂድ ነው 
የክልሉ ወጣቶች የክልሉ ሰላም በሴረኞች እንዳይወድቅ
 በልዩ ትኩረት እየሠሩ እንደሚገኙ ያስታወቀው።
በጉባኤው ተሳታፊዎች መካካል የምሥራቅ ጎጃም ዞን የአማራ ወጣቶች ማኅበር
 አስተባባሪ አቶ ተሸመ ሞላ ማኅበሩ በርካታ ወጣቶችን ከጎኑ በማሳለፍ የኮሮናቫይረስ
 ወረርሽኝን በመከላከል እና የወጣቶች የኢኮኖሚ ተጠቃሚነት እንዲርጋገጥ
ከመንግሥት ጎን በመሆን እየሠራ እንደሚገኝ ተናግሯል።
የደብረ ብርሃን የአማራ ወጣቶች ማኅበር አስተባባሪ አቶ ብስራት ለማ
 ደግሞ ወጣቶች የአካባቢውን ሰላም ከማስጠበቅ ጎን ለጎን በክረምት 
የበጎ ፈቃድ ሥራ እየተሳተፉ እንድሚገኙ አስረድቷል።
 የአማራ ወጣቶች ማኅበር ሊቀ መንበር ዓባይነህ ጌጡ ማኅበሩ በአማራ ክልል በሁሉም
 ዞኖች፣ ወረዳዎች እና ቀበሌዎች ምሥጉን 
ወጣቶችን በማፍራት ለክልሉ ሁለንትናዊ ዕድገት
 እየሠራ እንደሆነ አስታውቋል። በተለይም የኮሮናቫይረስ 
ወረርሽኝን በመከላከል ሕጻናትንና አቅመ ደካማ 
አረጋውያንን በመደገፍ፣ የሕዳሴ ግድብ እንዲጠናቀቅ፣ የራስ ደጀን ታራራ ላይ ችግኝ
 በመትከል እና ሌሎችንም ሥራዎችን እየሠራ ስለመሆኑ ተናግሯል፡፡ የተሳሳተ 
ትርክት እንዲሰተካከል፣ የክልል ባህልና ትውፊት
 እንዲጠበቅ እያደረገ ስለመሆኑም ሊቀ መንበሩ ገልጧል።
ባሕር ዳር፡ ሐምሌ 18/2012 ዓ.ም (አብመድ) ሕዝብን ከሕዝብ ለማጋጨት 
የሚደረጉ ሴራዎች ካሁን በኋላ ቦታ እንደሌላቸው የኢፌዴሪ መከላከያ
 ሠራዊት ጠቅላይ ኤታማዦር ሹም ጄኔራል አደም መሐመድ አስታወቁ።
የሠራዊቱ ወታደራዊ ቁመና የአገሪቱን ሉዓላዊነት እና የሕዝቡን 
ደኅንነት በአስተማማኝ ሁኔታ መጠበቅ የሚያስችል እንደሆነም አመልክተዋ።
 ጄኔራል አደም መሐመድ ከአዲስ ዘመን ጋር በነበራቸው ቆይታ፤
 ከሕግ ውጪ ሆኖ በተለይ በሕዝቦች መካከል ቁርሾ በመፍጠር፣ ግጭት በመፍጠር፣
 በሃይማኖትና በተለያዩ ምክንያቶች ሰዎች እየተፈረጁ ሕዝብን ከሕዝብ ለማጋጨት
 የሚደረጉ ሴራዎች ካሁን በኋላ ቦታ እንደማይኖራቸው አስታውቀዋል።
ሕዝብን ከሕዝብ፣ ሃይማኖትን ከሃይማኖት፣ ጎሳን ከጎሳ የሚያጋጩ ድርጊቶች ሆነ 
ተብለው የሚሠሩ ከሆነ አድገው ወደ ዘር ማጥፋትና እልቂት የሚያመሩ 
በመሆኑ መንግሥት ርምጃ እንደሚወስድ አስታውቀዋል።
‘‘በእንደዚህ ዓይነት ሁኔታ ውስጥ መንግሥት ርምጃ መውሰድ ካልቻለ
 የመንግሥትነት ተልዕኮው ምን ሊሆን ይችላል?
 እንደዚህ ዓይነት ጥፋቶች አድገው 
እንደ ሩዋንዳና ሌሎች አገሮች እንደሆኑት የሚጠብቅ ከሆነ 
ሕገ መንግሥታዊነቱ በምን ይገለጻል?’’ ሲሉም ጠይቀዋል፡፡
መንግሥትና የመከላከያ ሠራዊት ሕዝብን ከሕዝብ የሚያጋጩ እና
አገርን የሚበትንና የሚያዳክም ማንናቸውንም 
ሕገ ወጥ ተግባራት እያዩ ዝም እንደማይሉም ተናግረዋል፡፡
‘‘ይህን ማስቆም በሕገ መንግሥቱ የተሰጠው ኃላፊነት ነው።
 የሠራዊቱም ተልዕኮ ይሄ ነው፡፡ መንግሥትም ቢሆን የሀገርን
ሉዓላዊነት የማስጠበቅ ኃላፊነት፤ ግዴታም አለበት” ብለዋል፡፡
የመከላከያ ሠራዊቱ የኢትዮጵያውያን ሠራዊት ነው፤ ተልእኮውም የሚመነጨው
 ከሕገ መንግሥቱ እንደሆነ ያመለከቱት ጄኔራል አደም ሕገ መንግሥቱ 
የሰጠውን ኃላፊነት በአግባቡ ይወጣል ለዚህም ዝግጁ ነው ብለዋል።
የሠራዊቱ ተልእኮ የሚመነጨው ከሕገ መንግሥቱ በመሆኑም ተልእኮውን
 ከየትኛውም የፖለቲካ ፓርቲ ርዕዮተ ዓለም 
ጋር አይይዞ ማየት እንደማያስፈልግ አሳስበዋል።
ሕዝቡም እንደዚህ ዓይነት አስተሳሰቦችን ሊታገል እንደሚገባም ጥሪ አቅርበዋል፡፡
የመከላከያ ሠራዊት ኢትዮጵያውያንን እኩል ሊያገለግል የሚችል ተቋም ሆኖ
 እየተገነባ መሆኑን አመልክተው ‘‘የፀጥታ ተቋማት የማንም ፓርቲ ዕሴት
ወይም ሀብት ሳይሆኑ የኢትዮጵያ ሀብት ናቸው’’ ብለዋል፡፡
በአንድ ፓርቲ ፕሮግራም ሊቀረጽና ሊገነባ የማይገባው እንደሆነም ጠቁመዋል፡፡ 
በኢትዮጵያውያን ዕሴቶች፣ በአገር ሉዓላዊነት፣ ደኅንነትና ብሔራዊ ጥቅም 
ተመስርቶ መገንባት ያለበት ተቋም መሆኑንም ተናግረዋል፡፡
በሠራዊቱ ውስጥ ለነበሩ በርካታ የሠራዊት የግንባታ ጥያቄዎች ብዙ 
ኪሳራዎች እንደነበሩ ጠቁመው፤
 በአብዮታዊ ዲሞክራሲ የተቋም ግንባታ ላይ የተቀመጡ
 አስተሳሰቦችን በግለሰብ ደረጃ አለመቀበል እንደ ኃጢያት ይቆጠር ነበር፡፡ በዚህም
 የከሰርናቸው ኪሳራዎች አልነበሩም ማለት አይቻልም ብለዋል፡፡
‘‘ከዚህ ቀደም አንዱን ጠባብ ብለህ ታባርራለህ፤ ወይ ትከስሳለህ፡፡ 
ወይ አንዱን ትምክህተኛ ብለህ ትጠረጥራለህ፤ ታባርራለህ፤ ወይ ትከስሳለህ’’ ነው ያሉት፡፡
‘‘የሠራዊቱም ጥንካሬ ከአንድ ፓርቲ የፖለቲካ ጥንካሬ የሚነሳ መሆን የለበትም፡፡ 
ከአንድ ፓርቲ የፖለቲካ ጥንካሬ የሚነሳ ከሆነ ፓርቲው ሲጠነክር አብሮ የሚጠነክር ይሆናል፡፡ 
ሌላውን እያዳከመ የሚኖርም ይሆናል፡፡ ያ ፓርቲ ሲደክም፣ ነገ በሌላ መንገድ ወደ ስልጣን
 የሚመጣ ኃይል ደግሞ የሚንደውና የሚያፈርሰው መሆን የለበትም:: 
ይሄ ተቋም የአገር እና የሕዝብ ተቋም ሆኖ በትውልዶች መገንባት መቻል አለበት’’ ብለዋል፡፡
ፓርቲዎች በራሳቸው በሚያደርጉት
 ጭቅጭቅና ንትርክ ይሄንን ተቋም መጠቀሚያ የሚያደርጉበት 
ሁኔታ ከተፈጠረ የሆነ ፓርቲ ወደስልጣን
 በመጣ ቁጥር እየወደቀና እየፈረሰ እንደገና የሚገነባ ይሆናል፡፡ 
እየፈረሰ እየተገነባ የሚሄድ ተቋም ደግሞ 
ይህችን ታላቅ አገር አይመጥንም ብለዋል ጄኔራል አደም፡፡
የመከላከያ ሠራዊቱ ከለውጡ በፊትም ሆነ በኋላ የልማት እና የሰላም ጀግና ሆኖ 
እየተንቀሳቀሰ እንደነበር ያመለከቱት ጄኔራል 
አደም፤ በዚህ በኩል ትልቅ ዝናና ስም ያለው ሠራዊት ነው፡፡ 
አሁንም በውስጥም ሆነ በውጪ ያሉ 
ማንኛውንም የሀገር እና የሕዝብ ስጋቶችን በመከላከል ከፍተኛ 
ሥራ እየሠራ እንደሆነም አስታውቀዋል። በአገር ውስጥ ሰላምና መረጋጋትን በማረጋገጥና 
በማስከበር ሚናው ከፍተኛ እንደሆነም አስታውቀዋል፡፡
ሕገ መንግሥቱ ሠራዊቱ ከፖለቲካ ገለልተኛ መሆን አለበት፤
 በፖለቲካ ጉዳዮች እጁን አያስገባም፣
 የፖለቲካ አዋላጅም መሆን እንደሌለበት በግልጽ ያስቀመጠ 
ቢሆንም ቀደም ባለው ጊዜ ሠራዊቱ የሚገነባበት 
የፖለቲካ ኢንዶክትሪኔሽን ሕገ መንግሥቱ ካስቀመጠው
ከሠራዊቱ ዓላማና የግንባታ መርሆዎች አ
ንጻር በተጻራሪው በአብዮታዊ ዴሞክራሲ አስተሳሰብ፣
በአንድ ፖለቲካ ፓርቲ ርዕዮተ ዓለም ላይ የሚያተኩርና የሚያጠነጥን እንደነበር አመልክተዋል።
 የተለያዩ ርዕዮተ ዓለም እና አመለካከቶች ያላቸው ፓርቲዎች ሕገ መንግሥታዊ ዕውቅና
አግኝተው እየተንቀሳቀሱ ባሉበት አገር፤ 
ሠራዊቱን በአንድ ፓርቲ ፕሮግራም ላይ፣ በአንድ 
ፓርቲ ርዕዮተ ዓለም ላይ መቅረጽና መገንባት ተገቢ እንዳልነበር ጠቁመዋል፡፡
በሪፎርሙ ከተከናወኑ ሥራዎች አንዱ እና ትልቁ ሠራዊቱ የሠራዊት ግንባታ 
ዓላማ እና የሠራዊቱ ተልዕኮ ከየትኛውም የፓርቲ ፕሮግራም ወይም 
ርዕዮተ ዓለም በላይ እንዲሆን ማድረግ ነው ብለዋል፡፡
በሪፎርሙ ሠራዊቱ በሕገ መንግሥቱ
 የተሰጠውን ተልእኮ በግልጽ አውቆ ለሕገ መንግሥቱ ብቻ 
ታማኝ እንዲሆን በሚያስችል አስተሳሰብ እንዲገነባ ተደርጓል፤ 
ይሄ በቀጣይም ተጠናክሮ ይቀጥላል
ያሉት ጠቅላይ ኤታማዦር ሹሙ፣ የሠራዊቱ ሕገ መንግሥታዊ ተልዕኮ እጅጉን የገዘፈ፣
ከአንድ ፓርቲ ፕሮግራምና ዓላማ በላይ የሆነ፣ 
የተከበረ፤ የአገርን ሉዓላዊነትና የሕዝብ
ደኅንነት ላይ መሠረት ያደረገ እንደሆነም ጠቁመዋል።
“ኢትዮጵያን እኔ ከሌለሁ ትፈርሳለች ወይም እኔ 
ካልተጠቀምኩ እናፍርሳት የሚለው አካል ሁል
 ጊዜ ቢናገርም፤ በእኔ በኩል ኢትዮጵያን የምትፈርሰው
 መጀመሪያ በኢትዮጵያ ዴሞክራሲያዊ አንድነት 
ላይ የሚያምኑት ሕዝቦቿ እና መሪዎቿ ከሌሉና ከሌሉ ብቻ ነው፡፡ 
ከዚያ በላይ ኢትዮጵያ የምትፈርሰው 
የመከላከያ ኃይላችን፣ የፀጥታ ኃይላችን፣ 
የደኅንነት ኃይላችን ሲፈርስ፤ ወይም እሱ መስዋዕት ሆኖ ሲሸነፍ ብቻ ነው:: 
ስለዚህ አሁን ያሉን የሪፎርም ሥራዎች 
የአገራችንን ገናናነትና ሉዓላዊነት የበለጠ ተጠናክሮ እንዲቀጥል 
የሚያደርግ ሥርዓት መፍጠር ላይ ያተኮረ ነው፤ የሠራዊት ግንባታውም እንዲሁ፡፡ 
በአስተሳሰብም በተግባርም ኢትዮጵያን የበለጠ 
የሚያጠናክር ሥራ ነው እየተሠራ ያለው” ብለዋል፡፡
ማኅበሩ በቀጣይም አዳዲስ የማኅበሩን 
መሪዎች በማጠናከር ከመንግሥት ጎን በመሆን ለክልሉ እድገት
 እንደሚሠራ ተመላክቷል። በሁሉም ዞኖች 
ያለው የወጣት አደርጃጀት በተሻለ አፈጻጸም እንደሚገኝም ተነግሯል።
 መንግሥትም ድጋፍ ማድረግ እንዳለበት ሊቀ መንበሩ አሳስቧል።
ባሕር ዳር፡ ጥቅምት 17/2012 ዓ.ም (አብመድ)
 በኦሮሚያ ክልል እና በሌሎችም አካባቢዎች
ከሰሞኑ የተከሰተውን ሁከትና ግርግር ለማረጋጋት እየሠሩ መሆኑን የደቡብ እና 
የምሥራቅ ዕዝ የሀገር መከላከያ ሠራዊት አዛዦች አስታውቀዋል፡፡
በኢፌዴሪ የሀገር መከላከያ ሠራዊት የደቡብ ዕዝ አዛዥ ጄኔራል ሙዘይ መኮነን
 ለአብመድ እንደተናገሩት በባሌ ሮቤ፣ ዶዶላ፣ 
አዳማ እና ሌሎችም አካባቢዎች ከክልሉ የፀጥታ ኃይሎች፣
ከሃይማኖት አባቶችና ከሀገር ሽማግሌዎች ጋር
 በቅንጅት እየሠሩ በመሆናቸው አንጻራዊ ሠላም እየታዬ ነው፡፡
 በእነዚህ አካባቢዎች ከትናንት ጥቅምት 16/2012 ዓ.ም 
ጀምሮ አዲስ ግጭት እንዳልተከሰተም ነው ጄኔራል ሙዘይ ያስረዱት፡፡
ሠራዊቱ እያደረገ ባለው ጥረትም በዶዶላ ከተማ በሚገኝ ቤተ ክርስቲያን 
ውስጥ ተጠልለው ያሉትን ጨምሮ በሌሎች አካባቢዎች የሚገኙ የኅብረሰብ ክፍሎች
 ሕጋዊ ከለላ እንዲገኙ መደረጉን ተናግረዋል፡፡ 
ይህንኑ ሐሳብ በችግሩ ውስጥ የሚገኙ ነዋሪዎችም
 ለአብመድ አረጋግጠዋል፡፡ ስጋት ይታይባቸዋል በሚባሉ አንዳንድ አካባቢዎች ግጭት 
እንዳይከሰትም የቅድመ መከላከል ሥራ እየተከናወነ ነው ብለዋል ጄኔራሉ፡፡
የምሥራቅ ዕዝ አዛዥ ጄኔራል ዘውዱ በላይ ደግሞ በሀረር፣ ድሬዳዋ እና አሰበ ተፈሪ 
ከተሞች ኅብረተሰቡን እያረጋጉ መሆናቸውን ተናግረዋል፡፡ 
በአካባቢው ሠላማዊ እንቅስቃሴዎች እየታዩ 
እንደሆነም ነው የተናገሩት፡፡ ‹‹አልፎ አልፎ የሚከሰቱ ችግሮችንም ከኅብረተሰቡ ጋር በውይይት 
ለመፍታት ጥረት እየተደረገ ነው›› ብለዋል ጄኔራል ዘውዱ፡፡ 
እየታዬ ያለው አንፃራዊ ሠላም 
እንዲደናቀፍ የሚሠሩ ግለሰቦች እንዳሉ ማረጋገጣቸውንም ለአብመድ ጠቁመዋል፡፡
ግለሰቦቹ ሠራዊቱን ከሕዝቡ ለመነጠል እየተጠቀሙበት የሚገኘውን አደናጋሪ ሐሳብ 
ኅብረተሰቡ ውድቅ በማድረግ ከሠራዊቱ ጎን መቆም 
እንደሚጠበቅበትም መልዕክት አስተላልፈዋል፡፡
ባሕር ዳር፡ ጥቅምት 12/2012 ዓ.ም (አብመድ) ከአማራ ክልል ተነስተው በደጀን
መስመር ወደ አዲስ አበባ በመጓዝ ላይ የነበሩ 
መንገደኞች መንገድ በመዘጋቱ ለእንግልት እየተዳረጉ መሆኑን ተናገሩ፡፡
መነሻቸውን ከአማራ የተለያዩ አካባቢዎች አድርገው በደጀን መስመር ወደ አዲስ አበባ
 በመጓዝ ላይ የነበሩ ስማቸው እንዳይገለፅ የፈለጉ ተጓዦች ለአብመድ እንደተናገሩት መንገድ
 በመዘጋቱ ለእንግልት እየተዳረጉ ነው፡፡ ተጓዦቹ የአማራ ክልል ከተሞችን አቆራርጠው ሱሉልታ 
እስኪደርሱ ምንም ዓይነት ችግር እንዳልገጠማቸው ጠቁመዋል፡፡ ይሁን እንጂ ሱሉልታ 
ላይ መንገድ በመዘጋቱ አሁን ካሉበት ቦታ እንዳያልፉ መደረጉን ነው ያስረዱት፡፡
የዓይን እማኝ መንገደኞቹ ከቀኑ 8፡00 ጀምሮ ከሱልልታ ከተማ በቅርብ ርቀት
 በሚገኝ ሜዳ ላይ ሰፍረው እንደሚገኙም ነው የጠቆሙት፡፡ ሱሉልታ ላይ ስለተፈጠረው 
የመንገድ መዘጋት ችግር መፍትሔ፣ ለመንገደኞች መደረግ ስላለበት የህግ ከለላ እና ሌሎችም ጉዳዮች
ለማነጋገር አብመድ የጸጥታ አካላትን ለማግኘት ያደረገው ጥረት አልተሳካም፡፡
በአካባቢው የሚንቀሳቀሱ የክልሉ የፀጥታ
 ሀይሎችን ስለ ጉዳዩ ቢጠይቁም ምንም ዓይነት እርዳታ
 እንዳላገኙም መንገደኞቹ ነግረውናል፡፡
 አብመድ ስለጉዳዩ የኦሮሚያ ክልል ፖሊስ ኮሚሽንን ጠይቆ ነበር፡፡
 ችግሩ በኦሮሚያ ክልል በአብዛኛዎቹ አካባቢዎች
 አለመረጋጋት በመኖሩ የተፈጠረ መሆኑንም ኮሚሽኑ አስረድቷል፡፡ 
የኮሚሽኑ የመረጃ ባለሙያ ኢንስፔክተር ደረጀ አሰፋ 
ለአብመድ በስልክ እንደተናገሩት በአዲስ አበባ ዙሪያ ባሉ
 የኦሮሚያ ክልል አካባቢዎች ተመሳሳይ ችግር መኖሩን ጠቅሰዋል፡፡ በሻሸመኔ፣ በሀረር፣
 በአዳማና በሌሎች አካባቢዎችም የፀጥታ ችግሮች መኖራቸውን ነው በማሳያነት የጠቀሱት፡፡
የፀጥታ ችግሩ አክቲቪስት ጃዋር ሙሃመድ በማኅበራዊ የትስስር ገጹ ጥቃት 
ሊደርስበት እንደሆነ የስጋት መልዕክት ማስተላለፉን ተከትሎ የተፈጠረ መሆኑንም አስረድተዋል፡፡ 
ፖሊስ ጉዳዩን ለማረጋጋት ጥረት እያደረገ ነው 
ያሉት ባለሙያው በአካባቢው ተሰሚነት ያላቸው የሀገር
 ሽማግሌዎች ጉዳዩን እንዲያረጋጉ አማራጭ መፍትሄ መቀመጡንም ተናግረዋል፡፡
ዛሬ በኦሮሚያ ክልል በተለያዩ አካባቢዎች የተፈጠረውን የጸጥታ ችግር ተከትሎ ቁጥራቸው በውል
ያልታወቁ ሰዎች ህይዎት ማለፉን፣ የአካል ጉዳትና 
የንብረት ውድመትም መከሰቱን ምንጮች እየገለጹ ነው፡፡
ባሕር ዳር፡ ጥቅምት 13/2012 ዓ.ም (አብመድ) የመንግስት አካላትና የፀጥታ ሀይሎች 
አካባቢውን ለማረጋጋት ጥረት እያደረጉ መሆኑን የድሬዳዋ ከተማ አስተዳድር አስታውቋል፡፡
ስማቸው እንዲጠቀስ ያልፈለጉ የከተማዋ ነዋሪዎች ለአብመድ በሰጡት አስተያዬት ትናንት 
በርከት ያሉ ወጣቶች በዋና ዋና መንገዶች እየተዘዋወሩ በሰዎች ላይ ጥቃት፣ በንብረት ደግሞ ጉዳት
 ማድረሳቸውን ተናግረዋል፡፡ ይህንን ተከትሎ አለመረጋጋቱ እንደተከሰተም አስረድተዋል፡፡
 የግጭቱ መንስኤ በአብዛኛዎቹ የኦሮሚያ ከተሞች ተስተውሎ ከነበረው አለመረጋጋት ጋር
ተመሳሳይነት እንዳለውም ነው ነዋሪዎቹ የተናገሩት፡፡
ዛሬ ጥቅምት  ገደማ ጀምሮም አለመረጋጋቱ 
መቀጠሉንም አስታውቀዋል፡፡ እንደ ምንጮቻችን 
መረጃ በከተማዋ እለታዊ እንቅስቃሴ ተገትቷል፤
 የንግድ ተቋማትም ተዘግተዋል፡፡ ይህ ዜና እስከተጠናቀረበት 
ጊዜ ድረስም የተሽከርካሪ እንቅስቃሴ ተቋርጧል፡፡ 
በሁከቱ የተነሳ የሰዎች ህይዎት ማለፉን፣ የአካል ጉዳት መድረሱን፣ ቤቶች መቃጠላቸውን እና 
ንብረትም መዘረፉን አስረድተዋል፡፡ እንደ ነዋሪዎቹ መረጃ
 የፀጥታ ሀይሎች በአካባቢው የማረጋጋት ሥራ 
እየሠሩ ቢሆኑም ሙርቲ ጉቲ ተብሎ በሚጠራው አዲስ ሰፈር አለመረጋጋቱ ቀጥሏል፡፡
በተለምዶ ዝንጀሮ ገደል ተብሎ በሚጠራው የከተማዋ 
ክፍል ነዋሪ እናቶች ደግሞ አካባቢው ወደ ቀድሞው
 ሰላማዊ እንቅስቃሴ እንዲመለስ መንግስት ጥረት ማድረግ እንዳለበት ተማጽነዋል፡፡
የፀጥታ አካላት ጥፋተኞችን 
ለህግ እንዲያቀርቡ እና ተጨማሪ ጉዳት እንዳይደርስ ጥረት ማድረግ እንዳለባቸውም ጠይቀዋል፡፡ 
ይህን በማድረግ ከተማዋን እንዲያረጋጉም ነው ነዋሪዎቹ የጠየቁት፡፡
አብመድ የድሬዳዋ ከተማ አስተዳድር የመንግስት ኮሚዩኒኬሽን 
ጉዳዮች ጽህፈት ቤት ኃላፊ አቶ እዝቂያስ ታፈሰን
 ስለ ጉዳዩ ጠይቋል፡፡ ከትናንት ምሽት ጀምሮ ሌሊቱን አንጻራዊ መረጋጋት
 የነበር ቢሆንም ዛሬ ከጠዋት ጀምሮ በአንዳንድ የከተማዋ 
ክፍሎች አለመረጋጋት መከሰቱን አስረድተዋል፡፡
ትናንት በነበረው አለመረጋጋት የሰው ህይዎት ማለፉንም አስታውሰዋል፡፡
 የከተማዋ የመንግስት አካላትና የፀጥታ ሀይሎች አካባቢውን ለማረጋጋት
 ጥረት እያደረጉ መሆኑንም ነው ኃላፊው የጠቆሙት፡፡
የከተማዋ ነዋሪዎች ከፀጥታ ሀይሎች ጎን በመሆን ሰላማዊ እንቅስቃሴው እንዲመለስ 
የበኩላቸውን መወጣት እንዳለባቸውም መልዕክት አስተላልፈዋል፡፡
በሞጣ ካጋጠመው የፀጥታ ችግር ጋር በተያያዘ 15 ተጠርጣሪዎች በቁጥጥር ስር 
መዋላቸው ተገለጸ፤ ከተማዋ ወደ መደበኛ እንቅስቃሴ መለሷም እየተነገረ ነው፡፡
ከዛሬ ማለዳው ጀምሮ መደበኛ የከተማዋ እንቅስቃሴ ቀጥሏል፡፡ 
አንዳንድ የንግድ ተቋማት ሥራ ጀምረዋል፡፡ ከተማዋ ከባሕር ዳር – አዲስ አበባ 
የሚያልፈው ዋና መስመር ላይ እንደመሆኗ ሀገር አቋራጭ ተሽከርካሪዎች ከሌሊት
 ጀምሮ ነበር መደበኛ እንቅስቃሴ የተጀመሩት፡፡ ዞር ዞር ብለን በተመለከትናቸው ቤተ 
እምነቶች አካባቢ ግን የነበረው ችግር ድባብ ሙሉ በሙሉ የተቀረፈ አይመስልም፡፡
ከምሥራቅ ጎጃም ዞን ፖሊስ መምሪያ ኃላፊ ዋና ኢንስፔክተር አያልነህ ተስፋዬ ባገኘነው መረጃ 
መሠረት እስካሁን 15 ተጠርጣሪዎች በቁጥጥር ስር ውለዋል፡፡
 አካባቢውን ወደ መደበኛ እንቅስቃሴ እንዲመለስ 
የማድረጉ እና ተጠርጣሪዎችን እየለዩ በቁጥጥር ስር የማዋሉ ሥራም ተጠናክሮ ቀጥሏል፡፡
የፀጥታ ኃይሉ ከከተማው ማኅበረሰብ ጋር ሆኖ የሠላም መስከበር
 ተግባር እያከናወነ መሆኑን ከተማ አስተዳድሩ አስታውቋል፡፡
ባሕር ዳር፡ መስከረም 23/2012 ዓ/ም (አብመድ) አብመድ 
በከተማዋ ተንቀሳቅሶ እንደተመለከተው በጎንደር በሁሉም ክፍለ ከተሞች የሚገኙ አገልግሎት 
ሰጪ ተቋማት፣ የንግድ ማዕከላት፣ የመንግሥት እና 
የግል ድርጅቶች መደበኛ ሥራቸውን እያከናወኑ ነው። 
መደበኛ እንቅስቃሴው ተቀዛቅዞ የነበረው የአዘዞ ክፍለ ከተማ ትናንት 
ወደ መደበኛ እንቅስቃሴ መግባቱንም ተመልክተናል፡፡
የጎንደር ከተማ ምክትል ከንቲባ በሪሁን ካሰው ለአብመድ እንደተናገሩት አንዳንድ በሕግ የሚፈለጉ
 ግለሰቦችን ለመያዝ እየተሠራ ባለበት ጊዜ የተወሰነ የ
ሠላም መደፍረስ በክፍለ ከተማው ተከስቶ ነበር። 
በዚህ ምክንያት በማኅበረሰቡ ዘንድ የተወሰነ 
መደናገር በመፈጠሩ የአገልግሎት መቋረጥ ተከስቶ ቆይቷል።
ይህንን ችግር ለመፍታት ከወጣቶች እና ከሀገር ሽማግሌዎች እንዲሁም ከሃይማኖት አባቶች
ጋር ውይይት ተካሂዶ የተዘጉ አገልግሎት ሰጪ ታቋማትም እንዲከፈቱ ተደርጓል።
ትናንት ማምሻውንም መደበኛ እንቅስቃሴው መቀጠሉን ምክትል ከንቲባው ነግረውናል። 
ከጎንደር – መተማ እና ከጎንደር – ሳንጃ ተቋርጦ የነበረው የተሽከርካሪዎች እንቅስቃሴም 
እንዲሁ መደበኛ አገልግሎት እየሰጠ መሆኑን ነው ያስታወቁት፡፡ የፀጥታ ኃይሉም ከከተማው ማኅበረሰብ 
ጋር ሆኖ የሠላም መስከበር ሥራውን አጠናክሮ መቀጠሉን አረጋግጠዋል፡፡
ባሕር ዳር፡ መስከረም 22/2012 ዓ/ም (አብመድ) የአማራ ብዙኃን መገናኛ ድርጅት የጋዜጠኞች 
ቡድን ትናንት በጎንደር ከተማ ተንቀሳቅሶ ቅኝት አድርጓል። 
በቅኝቱም በግጭቱ ምክንያት የሰው ሕይወት መጥፋቱን፣
 ሀብትና ንብረት መውደሙንና ጉዳት የደረሰባቸው ቤቶች መኖራቸውን ተመልክቷል።
ምንም እንኳን መሀል ከተማ ላይ መደበኛ እንቅስቃሴ ቢኖርም በአዘዞ ክፍለ ከተማ የነበረው 
መደበኛ እንቅስቃሴ የተቀዛቀዘ ነው። ከጎንደር ወደ ጭልጋ-መተማ እስከ
ሱዳን ያለው የትራንስፖርት እንቅስቃሴም ተቋርጧል።
በሰው እና በንብረት ላይ ተጨማሪ ጉዳት እንዳይደርስና የአካባቢውን ሠላም ወደ ነበረበት
 ለመመለስ ችግሩ ከተፈጠረበት ጊዜ ጀምሮ የፌዴራልና የክልል የፀጥታ ኃይል እንዲሁም ወጣቶች 
እና የአካባቢው ነዋሪዎች በትብብር እየሠሩ መሆኑንም ቡድኑ ተመልክቷል።
በተለያዩ የመገናኛ ብዙኃን እና የማኅበራዊ ሚዲያ ግጭቱ በቅማንት እና በአማራ ሕዝብ መካከል
 የተፈጠረ ተደርጎ የሚሰራጨው መረጃ ተገቢነት የሌለው እና ሕዝቡን ለማደናገር ሆን ተብሎ የተሠራ 
መሆኑንም የአካባቢው ማኅበረሰብ እየገለጸ ነው። በሕዝቡ መካከል ምንም ዓይነት ግጭት አለመኖሩን 
በመግለጽ ድርጊቱ መታረም እንዳለበት ኅብረተሰቡ እየገለጸም ይገኛል።
የአማራ ብዙኃን መገናኛ ድርጅት በየጊዜው በአካባቢው 
እየተንቀሳቀሰ ትክክለኛና ሚዛናዊ መረጃዎችን ለሕዝብ የሚያደርስ ይሆናል።
ባሕር ዳር፡ መስከረም 19/2012 ዓ/ም (አብመድ) የጸጥታ ችግር 
በተከሰተበት የማዕከላዊ ጎንደር ዞን ጭልጋ አካባቢ ዛሬ አንጻራዊ ሰላም 
መኖሩን የክልሉ ሰላምና ደኅንነት ግንባታ ቢሮ አስታወቀ፡፡
በጭልጋና አካባቢው በተፈጠረው ግጭት የሰው ሕይወት ጠፍቷል፤ 
ንብረት ወድሟል፡፡ የአካባቢው ነዋሪዎችም ችግሩ እልባት እንዲያገኝ እየጠየቁ ነው፡፡ 
በዚሁ ጉዳይ ለአማራ ብዙኃን መገናኛ ድርጅት ዛሬ ማምሻውን ማብራሪያ የሰጡት 
የአማራ ክልል የሰላምና ደኅንነት ግንባታ ቢሮ ኃለፊ አቶ አገኘሁ ተሻገር በአካባቢው ተፈጥሮ
 የነበረው ችግር አንጻራዊ ሰላም ታይቶበታል ብለዋል፡፡ 
በአካባቢውና በጸጥታ ሀይሉ ላይ ጥቃት 
ሊያደርስ የነበረው የጥፋት ሀይልም አልተሰካለትም ነው ያሉት፡፡
 አካባቢው ዛሬ በአንጻሩ ተረጋግቷል 
ያሉት አቶ አገኘሁ ችግሩን ለመቅረፍ የክልሉ ልዩ ኃይልና የመከላከያ 
ሰራዊት አባላት በጋራ እየሰሩ እንደሚገኙ አብራርተዋል፡፡
በአካባቢው አሁንም ድንገተኛ ጥቃት የሚያደርሱ ሀይሎች መኖራቸውንና
 የክልሉ መንግስት ጥፋተኞችን ለመያዝ ጥረት እያደረገ እንደሆነም አስታውቀዋል፡፡
 “የጥፋት ሀይሉ ዋና ዓላማው የመተማ 
 ጎንደር መንገድን ዘግቶ ባለሀብቶች ምርታቸውን በወቅቱ
 እንዳይሰበስቡ እና ለገበያ እንዳያደርሱ
 በማድረግ በኢኮኖሚ ማዳከም ነው፣ በዚህ ደግሞ አንደራደርም፤ 
በአጭር ጊዜ መንገዱ ክፍት ይሆናል” ብለዋል አቶ አገኘሁ፡፡ ኅብረተሰቡ ከጥፋት ሀይሉ 
መላቀቅ እንደሚፈልግና ሰላም ወዳድ እንደሆነ እያሳዬ እንደሆነም ነው ቢሮ ኃላፊው የተናገሩት፡፡
 ጥፋተኛውን ለመያዝ እየተሠራ እንደሆነና የሕዝቡን ጥያቄም በሰላማዊና 
በውይይት ለመፍታት ጥረት እየተደረገ መሆኑን አቶ አገኘሁ አስረድተዋል፡፡
በልዩ ሀይሉና በመከላከያ ሰራዊቱ መካከል የቅንጅት ክፍተት እንደነበር ያነሱት አቶ አገኘሁ 
በጋራ በመገምገምና የጋራ ኮሚቴ በማቋቋም
 ከወትሮው የተሻለ ቅንጅት እንደተፈጠረም ገልጸዋል፡፡
 የጸጥታ ሀይሉም ጥፋት እንዳይደርሰ በትዕግስት እየተጠባበቀ እንደሆነም ነው የተናገሩት፡፡ 
ግጭቱ እንዳይበርድ የሚፈልጉ አካላትና የመገናኛ 
ብዙኃን መኖራቸውን፣ ግጭቱም በሌሎች አካላት ድጋፍ
 ያለው መሆኑ መረጋገጡንም አቶ አገኘሁ አስረድተዋል፡፡ 
የሚዲያ አካላትም ትክክለኛውን መረጃ እንዲያደርሱ ጥሪ አቅርበዋል፡፡
አጀንዳው የአማራን ሕዝብ የማዳከም ነው 
ያሉት አቶ አገኘሁ የኢትዮጵያ ሕዝብም ይህን
 አውቆና አጀንዳ ከመቀበል ወጥቶ ሕዝቡን 
ከአጀንዳም ነጻ እንዲያደርግም ነው የጠየቁት፡፡
አጀንዳ ለመስጠት ጥረት የሚያደርጉ አካላት በቁጥጥር ሥር መዋላቸውንና በቅርብም 
ለመንግስትና ለሕዝብ ግልጽ እንደሚያደርጉ አስረድተዋል፡፡ 
ወጣቱም ከስሜታዊነት ወጥቶ በትዕግስት ድጋፍ ሊያደርግ እንደሚገባ ጥሪ አቅርበዋል፡፡
‹‹የአማራን ክልል የጦርነት አውድማ ለማድረግ የሚጥሩ አካላት አይሳካላቸውም፤ 
ይህን ለማድረግ የሚመጡ ካሉም ለመከላከል አቅሙ፣ ብቃቱም አለን፡፡
 አቶ አገኘሁ ተሻገር
ባሕር ዳር፡ መስከረም 
 በማዕከላዊ ጎንደር ዞን በጭልጋና አካባቢዋ በተፈጠረ
የፀጥታ መደፍረስ ችግር የሰው ሕይወት ጠፍቷል፤ ንብረት ወድሟል፡፡ 
ከወራት በፊትም በማዕከላዊና ምዕራብ ጎንደር ዞኖች ተፈጥሮ በነበረው አለመረጋጋት 
የሰው ሕይወት ጠፍቷል፤ ንብረት ወድሟል፡፡ ዜጎች 
ለወራት በስደተኛ መጠለያ ውስጥ እንዲቀመጡም ተገደዋል፡፡
ይህ ችግር ተቀርፎ በክልሉ መንግሥትና ያገባኛል ባሉ ኢትዮጵያውያን ወገኖች በተደረገ ርብርብ
 ተስፋ የሚሰጥ ሠላም ተፈጥሮ ነበር፡፡ ዜጎችም አጥተውት ወደነበረው የሞቀ ቤታቸው 
ተመልሰው መኖር ከጀመሩ የወራት ዕድሜ ብቻ ነው የተቆጠረው፡፡ ነገር ግን ግጭት 
በድጋሜ አገርሽቶ ከቀናት ወዲህ በተፈጠረ አለመግባባት የሰው ሕይወት ጠፍቷል፤ ንብረት ወድሟል፡፡ 
በዚህ ጉዳይ ለአማራ ብዙኃን መገናኛ ድርጅት ማብራሪያ የሰጡት የአማራ ክልል 
የሠላምና ደኅንነት ግንባታ ቢሮ ኃላፊ አቶ አገኘሁ ተሻገር ‹‹በማዕከላዊ ጎንደር ዞን በጭልጋ
 አካባቢ በተፈጠረ ችግር የሰው ሕይወት ጠፍቷል፤ ንብረት ወድሟል፡፡ 
መንግሥት የማንነትና የአስተዳደር 
ጥያቄዎችን ለመፍታት እየሠራ ባለበት ወቅት ነው ችግሩ የተፈጠረው›› ብለዋል፡፡ 
ኃላፊው እንደገለጹት ግጭቱ እገዛ በሚደረግላቸው ሠላም በማይወዱ አካላትና
በፀጥታ ኃይሉ የተፈጠረ እንጂ በሕዝብ መካከል አለመሆኑንም አረጋግጠዋል፡፡
‹‹ሠላም የማይወዱ ክልሉ የጀመረውን የሠላም፣ የልማትና የዴሞክራሲ ጉዞ
 የማይፈልጉ አካላት አሉ›› ያሉት አቶ አገኘሁ ችግሩን ለሚቀሰቅሱ አካላትም ድጋፍ
 የሚያደርግ አካል መኖሩን አመልክተዋል፡፡ አቶ አገኘሁ እንደተናገሩት ጥቃቱ እየደረሰ ያለው 
በፀጥታ ኃይሉና ትራንስፖርት እየተጠቀሙ ባሉ ንጹኃን ዜጎች ላይ ነው፡፡ 
ችግሩን ለአንዴና 
ለመጨረሻ ጊዜ ለመፍታት የክልሉ መንግሥት ጥረት እያረገ እንደሆነና 
የክልሉ ልዩ ኃይል አካባቢውን ለማረጋጋት እየሠራ እንደሚቆይ አስታውቀዋል፡፡
‹‹በኢትዮጵያ እንደ አማራ ክልል የማንነት ጥያቄ የተመለሰበት ክልል የለም›› 
ያሉት አቶ አገኘሁ የቅማንት የማንነት ጥያቄ በክልሉ ምክር ቤት ምላሽ ማግኘቱን፣ 
የአስተዳደር ጥያቄውንም ለመመለስ በክልሉ መንግሥት እየተሠራ መሆኑን አስገንዝበዋል፡፡ 
ችግር እያደረሱ ባሉ አካላት ላይም ከማኅበረሰቡ
 በመነጠል የማያዳግም እርምጃ እንደሚወሰድ አቶ አገኘሁ አስታውቀዋል፡፡ 
ችግሩ እንዲፈታ የፌደራል መንግሥት ድጋፍ እያደረገ እንደሆነም ተናግረዋል፡፡
‹‹የተጀመረውን ሀገራዊ ለውጥ ለመቀልበስ የአማራ ክልል ላይ ያነጣጠሩ አሉ፤ 
የአማራን ክልል የጦርነት አውድማ ለማደረግ የሚፈልጉ ካሉ አይሳካለቸውም፡፡ 
ከሕዝቡ ጋር እንታገላቸዋለን፤ ለማተራመስ 
የሚመጣ ካለም ለመመለስ ብቃቱም አቅሙም አለን›› 
ነው ያሉት አቶ አገኘሁ፡፡ ችግሩን የሚፈጥሩት አካላትን ጨምሮ ከሚመለከተው
 አካል ጋር ውይይት በማድረግ ለመፍታት ዝግጁነት መኖሩንም ነው ያመለከቱት፡፡ 
ግጭቱ የሁለቱ ሕዝቦች እንደሆነ አድርጎ የሚቆጥር አካል አለ፤ ይህ በፍጹም ውሸት ነው፡ 
ጭቁኑ ሕዝብ ሠላም ወዳድ ነው፤ ችግሩ ሠላም 
የማይፈልጉ አካላት ከፀጥታ ኃይሉ ጋር የፈጠሩት አለመግባባት ነው›› ብለዋል፡፡
የችግሩ ጠንሳሾች አንዱ ዓላማ የጎንደር መተማ መንገድ እንዲዘጋ ማድረግ መሆኑን
 ያስረዱት አቶ አገኘሁ መንገዱ በቅርብ እንደሚከፈትና ችግሩም በአጭር ቀን
 በቁጥጥር ስር እንደሚውል ነው ያስታወቁት፡፡ የተፈጠረውን ችግር እንዲቆምና 
አካባቢው ወደነበረበት ሠላም እንዲመለስ 
ወጣቱ ድጋፍ እንዲያርግም አቶ አገኘሁ ጠይቀዋል፡፡
ባሕር ዳር፡ መስከረም 24/2012 ዓ/ም (አብመድ) የአማራ ክልል
 መንግሥት የአማራና ቅማንት ሕዝቦች በሠላም በፍቅር እና በአንድነት እንዲኖሩ ዕድል 
ፈጥሮ እያለ ሰሞኑን በአዲስ መልክ የሕዝቦችን ሠላም እና አንድነት የማይፈልጉ አካላት 
“የቅማንት ማንነት እና የራስ አስተዳድር ጥያቄ አልተመለሰም” በሚል የፖለቲካ አሻጥር 
ሠላማዊ ዜጎችን እርስ በርስ በማጋጨት በሰው እና ንብረት ላይ ጉዳት እንዲደርስ አድርገዋል፡፡
የክልሉ መንግሥት የቅማንት ብሔረሰብ ያነሳውን የማንነት እና የራስ አስተዳድር ጥያቄ 
የመለሰበት አግባብ ዴሞክራሲያዊና ለሌሎች ምሳሌ ሊሆን በሚችል መልኩ እንደሆነ 
በፌዴሬሽን ምክር ቤት የሕገ መንግሥት ትርጉምና የማንነት ጉዳዮች ቋሚ 
ኮሚቴ ጽሕፈት ቤት ኃላፊ አቶ ወርቁ አዳሙ ለአብመድ ተናግረዋል፡፡
“‘የቅማንት የማንነት እና የራስ አስተዳደር ጥያቄ አልተመለሰም’ የሚሉ አካላት ትክክል 
አይድሉም ጥያቄዉ እንደተመለሰላቸዉ የፌዴሬሽን ምክር ቤት ተቀብሎ አጽድቋል፤
 ‘ሌሎች ተጨማሪ ሦስት ቀበሌዎች ወደ ቅማንት ይካለሉ’ የሚሉ ጥያቄዎችም
 ለፌዴሬሽን ምክር ቤት ቀርበዋል፡፡ የፌዴሬሽን ምክር ቤትም የጥናት ቡድን ልኮ ቀበሌዎቹ 
ኩታ-ገጠም አለመሆናቸዉን አረጋግጧል፤ 
ስለዚህ ጥያቄያቸው ተገቢ አይደለም ተብሏል” ነው ያሉት አቶ ወርቁ፡፡
የክልሉ መንግሥት ዋናዉን ጥያቄ በቀላሉ መመለስ የቻለ በመሆኑ አሁንም
 እየተነሱ ያሉ ጥያቄዎችን ሕጋዊ አግባብነታቸዉን አይቶና አጥንቶ መፍታት 
ሲቻል ግጭት እንዲፈጠር መደረጉ ተገቢ አለመሆኑንም ነው አቶ ወርቁ የተናገሩት፡፡
ባሕር ዳር፡ ሐምሌ 22/2012 ዓ.ም (አብመድ) የኢፌዴሪ ጠቅላይ 
ሚኒስትር ዐብይ አህመድ (ዶክተር) ዛሬ ረፋዱን ከተፎካካሪ የፖለቲካ ፓርቲዎች 
መሪዎች ጋር ያደረጉት ውይይት ፍሬያማ እንደነበረ ተናግረዋል፡፡
 የፖለቲካ ፓርቲዎችን የሚያገናኙ ተመሳሳይ የውይይት መድረኮችን 
በማስቀጠል በሀገራዊ ጉዳዮች ላይ ለመወያየት መስማማታቸውንም ጠቅላይ ሚኒስትሩ 
በማኅበራዊ ገጻቸው አስታውቀዋል። ቀጣዩ ምክክር በ”ሀገራዊ መግባባት” 
ላይ የሚያተኩር መሆኑንም ጠቁመዋል።
 ‘‘ሀገራችን ተረጋግታ በብልጽግና ጎዳና ግስጋሴዋን እንድትቀጥል ሰላማዊ ተሳትፎ፣ 
ሐሳቦችን በግልጽ ለውይይት ማቅረብ እና 
የፖለቲካ አመራሮች መከባበር በእጅጉ አስፈላጊ ነው፡፡
ተቋማዊ ግንባታን አጠናክረን በመቀጠል፣ የመንግሥት መዋቅሩን የለውጥ ሂደቱን
 ከሚያደናቅፉ አካላት እናጠራለን’’ 
ብለዋል ዶክተር ዐብይ በማኅበራዊ ገጻቸው አስታውቀዋል፡፡
 ‘የሕግ የበላይነት የመንግሥት አካላትን፣ 
የገዢው ፓርቲ መሪዎችንም ሆነ የፖለቲካ ፓርቲ አባላትን 
ሳይለይ ተፈጻሚ መሆኑ ቆራጥ አቋማችን ነው፡፡ የሀገራችንን ሕግ 
የሚተላለፍ ማንኛውም ሰው በሕግ ተጠያቂ ከመሆን አያመልጥም’’ ነው ያሉት።
የፌዴራል ፖሊስ ወንጀል ምርመራ ቢሮ የምርመራ ቡድን በአቶ በቀለ ገርባ ላይ 
ሲያካሂድ የነበረውን የምርመራ ሥራ ማጠናቀቁን አስታወቀ።
ምርመራው መጠናቀቁን ተከትሎ እስካሁን ሲታይ የነበረው የጊዜ ቀጠሮ የምርመራ ሰነድ 
ተዘግቶ አዲስ ወደተከፈተው ቀዳሚ ምርመራ ችሎት እንዲዛወርለት ጠይቋል።
የቀዳሚ ምርመራ ችሎት የሚባለው ዐቃቤ ሕግ የምርመራ 
መዝገቡን ከፖሊስ ተቀብሎ ተጠርጣሪው 
ላይ የተደረገው ምርመራ ተአማኒ መሆኑን ሲያረጋግጥ የማስረጃ ጥበቃ 
ለማድረግ የሚከተለው ሥርዓት ነው።
በዚህ መሠረት ሕጉን ተከትሎ የቀዳሚ ምርመራ
 ፋይል በፌዴራል የመጀመሪያ ደረጃ ፍርድ ቤት አራዳ ምድብ 
ያስከፈተ በመሆኑ፣ ይህን የጊዜ ቀጠሮ ሲመለከት የነበረው ችሎት መዝገቡን 
ዘግቶ ወደ ቀዳሚ ምርመራ ችሎት እንዲመራው 
የምርመራ ቡድኑ እና ዐቃቤ ሕግ ጠይቋል።
የምርመራ ቡድኑ በአቶ በቀለ ገርባ በተሰጠው ጊዜ የተለያዩ የምርመራ 
ሥራዎች ማከናወኑን ለአራዳ ምድብ ችሎት አስታውቋል።
በዚህም በአዲስ አበባ ከተማ እና አካባቢዋ እንዲሁም 
 በነበረው ብጥብጥ የደረሰውን ውድመት አስመልክቶ የትራንስፖርት ሚኒስቴር 
ዘርፉን የተመለከተ 45 ገጽ ያካተተ ማስረጃ ማቅረቡን ጠቅሷል።
ተጠርጣሪው የአርቲስት ሀጫሉ ሁንዴሳ አስከሬን 
በአስገዳጅ መልኩ ወደ አዲስ አበባ ተመልሶ 10 ቀናት
 በማስለቀስ የምኒልክ ሐውልት ማፍረስ እና ቤተ መንግሥቱን መቆጣጠር
 ይቻላል የሚል ትእዛዝ መስጠቱን በማስረጃ ማረጋገጡን ፖሊስ ገልጿል።
ከተጠርጣሪው የተገኙት ሁለት ሽጉጦች ሕገ ወጥ መሆናቸውንም ፖሊስ ጠቅሷል።
የተጠርጣሪው ጠበቆች ደንበኛቸው ፈጸሙ የተባለው ወንጀል አመላካች ነገር አልሰማንም፤ 
በመሆኑም ፍርድ ቤቱ የምርመራ መዝገቡን አቅርቦ 
እንዲመረምር እና ይህ የምርመራ መዝገብ ተዘግቶ 
ጉዳዩ በቀዳሚ ምርመራ ይታይ ቢባል እንኳን ተጠርጣሪው 
የዋስ መብታቸው እንዲከበር አመልክተዋል።
አቶ በቀለ ገርባ በበኩላቸው የፈጸምኩት ወንጀል የለም፤ 
እኔ የፖለቲካ መሪ እንጂ የምመራው ሠራዊት የለም፤ 
በመሆኑም በብሔር እና በሃይማኖት ግጭት የተከፈተብኝ 
ወንጀል እኔን የሚመለከት አይደለም ብለዋል።
ዐቃቤ ሕግ በበከሉ በተጠርጣሪው ላይ የሕዝብ ለሕዝብ 
ግጭት በመቀስቀስ እና በሌሎች ወንጀሎች ተጨባጭ 
ማስረጃ ማግኘቱን በማስታወቅ፣ ይህንን ማድረግ 
የሚቻለው በጊዜ ቀጠሮ ችሎት ሳይሆን በመደበኛ ክርክር ነው ብሏል።
አቶ በቀለ የተጠረጠሩበትም ወንጀል የሰው ሕይወት የጠፋበት እና ከባድ በመሆኑ 
የዋስትና መብታቸው ሊጠበቅ አይገባም ሲል ለፍርድ ቤቱ አመልክቷል።
ፍርድ ቤቱ በበኩሉ የፖሊስን የምርመራ መዝገብ መርምሮ ትእዛዝ ለመስጠት ለሐምሌ 
30 ቀን 2012 ዓ.ም ተለዋጭ ቀጠሮ ሰጥቷል።
በሌላ በኩል ጠቅላይ ዐቃቤ ሕግ አቶ ጃዋር መሐመድን ጨምሮ በ14 
ተጠርጣሪዎች ላይ የቀዳሚ ምርመራ ፋይል በሌላ ችሎት ማስከፈቱን ገልጿል።
በትግራይ ክልል መቀለ ከተማ በርካታ የክልሉ የልዩ ኃይል አባላትና ታጣቂ 
ሚሊሻዎች በዛሬው ዕለት ወታደራዊ ሰልፍ በማካሄድ ትዕይንት አድርገዋል።
በሰልፉ ላይ የተሳፉት የልዩ ኃይልና የሚሊሻ አባላቱ ቀላልና ከባድ የጦር 
መሳርያዎችን ታጥቀው መታየታቸውን የቢበሲ ዘጋቢ ከመቀለ ገልጿል።
ዛሬ ረፋድ ላይ በክልሉ ዋና ከተማ በመቀለ ጎዳናዎች 
ላይ በሰልፍ ሲጓዙ የታዩት ወታደራዊ የደንብ 
ልብስ የለበሱት የልዩ ኃይሉ አባላትና ሚሊሻዎች በከተማው 
ወደሚገኘው ስታድየም በመጓዝ ተሰብስበው ታይተዋል።
በመቀለ ከተደረገው ከዚህ ወታደራዊ የሰልፍ ትዕይንት ባሻገር 
በሌሎችም የክልሉ ከተሞች ጭምር መደረጉ ለማወቅ ተችሏል።
ቢሆንም ይህ ዛሬ የተካሄደው ወታደራዊ ሰልፍ ዓላማው ምን 
እንደሆነ የትግራይ ክልል መንግሥት የገለጸው ነገር የለም።
ነገር ግን የትግራይ ክልል የጸጥታ ቢሮ ፌስቡክ ገጹ ላይ 
"ለሰላም ሲባል ለሚከፈል ዋጋ ሁሌም ዝግጁ ነን" የሚል መልዕክት አስፍሯል።
ቢሮው አክሎም "የአንድ ሕዝብ የሰላሙ ዋስትና ውስጣዊ አቅሙ እንጂ 
የማንም የውጭ ኃይል ድጋፍና ጥበቃ ሆኖ አያውቅም" ሲል ገልጿል።
የእዚህ ወታደራዊ ትዕይንት ዓላማ ባይገለጽም የትግራይ ክልል መንግሥት 
ከፌደራሉ መንግሥት በኩል ይደርስብኛል የሚለውን ጫና ለመመከት
 እየሰራ መሆኑን በተደጋጋሚ ሲገልጽ ቆይቷል።
የቀድሞው ገዢ ፓርቲ ኢህአዴግ ከከሰመና የትግራይ ክልል ገዢ ፓርቲ ህወሓት ከአዲሱ 
የብልጽግና ፓርቲ እራሱን ካገለለ በኋላ በፌደራሉ መንግሥትና በትግራይ ክልል 
መካከል ያለው አለመግባባት ከጊዜ ወደ ጊዜ እየተካረረ መጥቷል።
የትግራይ ክልል ምርጫ ለማካሄድ ኮሚሽን አቋቁሞ በምርጫ የሚሳተፉ ፓርቲዎችንና 
ግለሰቦችን መዝግቧል። በቅርብ ቀንም ምርጫ የሚካሄድበትን ቀን፣ የመራጮች ምዝገባ መቼ 
እንደሚሆንና የምርጫ ቅስቀሳ ከመቼ እስከመቼ እንደሚካሄድ እንደሚያስታውቅ ተናግሯል።
በዚህ መሃል የፌዴሬሽን ምክር ቤት የትግራይ ክልል 
መንግሥት ምርጫ ለማካሄድ የሚያደርገውን እንቅስቃሴ
 "በአፋጣኝ እንዲያቆም" የሚጠይቅ ደብዳቤ ሐምሌ 21/2012 መጻፉ ተሰምቷል።
ክልሉ ሕገ መንግሥታዊ ሥርዓቱን አደጋ ላይ በሚጥል ድርጊቱ የሚቀጥል 
ከሆነ፤ የፌዴሬሽን ምክር ቤት በሕገ መንግሥቱ እና በሌሎች 
ሕጎች የተሰጠውን ስልጣን ለመተግበር እንደሚገደድም አስጠንቅቋል።
የሕግ ምሁር የሆኑት አደም ካሴ (ዶ/ር) የፌዴሬሽን ምክር ቤት የትግራይ ክልል 
የሚያካሂደው ምርጫ ሕገ መንግሥታዊ ሥርዓቱን 
አደጋ ላይ የሚጥል ከሆነ ምክር ቤቱ በሕገ 
መንግሥቱ እና ሌሎች ሕጎች የተሰጡትን ሥልጣኖች ለመተግበር
 ይገደዳል ሲል የትኞቹ ሕጎች መጥቀሱ ነው? ስንል ጠይቀናቸዋል።
አደምም (ዶ/ር) ሲመልሱ ሕገ መንግሥቱ አንቀጽ 62 ንዑስ አንቀጽ ዘጠኝ፣ 
ከዚያም በተጨማሪ ይህንኑ አንቀጽ ለማስፈፀም የወጣው አዋጅ 
ቁጥር 359 አንቀጽ 12 በግልጽ ጉዳዩን እንደሚያብራሩ ይጠቅሳሉ።
ከዚያም በተጨማሪ በፌዴሬሽን ምክር ቤት ደብዳቤ ላይ ያልተጠቀሰው ነገር ግን፣
 የፌደሬሽን ምክር ቤቱን ሙሉ ስልጣንና ሌሎች ነገሮች
 የሚግዛውም ይህንኑ ለማስፈጸም እንደሚያገለግል ይናገራሉ።
አደም (ዶ/ር) አክለውም አዋጅ ቁጥር 251 መኖሩንም ይገልጻሉ።
በተጨማሪም በምክር ቤቱ ደብዳቤ ላይ የሕገ መንግሥቱ አንቀጽ  መጠቀሳቸውን፣ 
እንዲሁም ምርጫን በሚመለከት ሕጎችን የማውጣት ስልጣን ያለው 
የሕዝብ ተወካዮች ምክር ቤት መሆኑን መደንገጉን መጠቀሳቸውን ያነሳሉ።
ምርጫ የማካሄድ ስልጣን
በፌደራል እና በክልል የሚደረጉ ምርጫዎችን በገለልተኝነት ማካሄድ የሚችለው፤
 የብሔራዊ ምርጫ ቦርድ ብቻ መሆኑ በሕገ መንግሥቱ አንቀጽ 102
 መደንገጉንም በደብዳቤው ላይ መጠቀሱን አደም (ዶ/ር) ገልፀዋል።
የፌዴሬሽን ምክር ቤት ደብዳቤ የትግራይ 
ክልል ስድስተኛውን ዙር ምርጫ በክልሉ እንዲካሄድ ወስኖ
 እየተንቀሳቀሰ ያለው፤ የተጠቀሱትን የሕገ መንግሥት አንቀጾች
 እና ባለፈው ዓመት የጸደቀውን የፖለቲካ
 ፓርቲዎች ምዝገባና የምርጫ ሥነ ምግባር አዋጅ በጣሰ መልኩ መሆኑን 
በደብዳቤ በሚገባ ማስቀመጡን አደም (ዶ/ር) ለቢቢሲ ገልፀዋል።
አክለውም በደብዳቤው ላይ 
ምክር ቤቱ እንደሚለው ሕገ መንግሥቱን ሊያፈርስ የሚችል ሁኔታ አለ ወይ?
 የሚለው ሁኔታ በሰጠው ትርጓሜ ድምዳሜ ላይ የደረሱ ይመስላል" ሲሉ ይገልጻሉ።
የፌዴሬሽን ምክር ቤት ደብዳቤ የትግራይ ክልል እርምጃ "ሕገ መንግስቱን የሚቃረን፣
ሕገ መንግሥታዊ ሥርዓቱን አደጋ ላይ የሚጥል እና
የኢትዮጵያን የፌደራል ሥርዓት የሚጎዳ አካሄድ" መሆኑን ይገልጻል።
እንደ ሕግ ምሁሩ ማብራሪያ ከሆነ የፌደራል ሥርዓት ዋና መተዳደሪያው፣ 
የስልጣን ክፍፍሉን በማክበር ላይ የተመሰረተ ነው።
"የፌደራል መንግሥቱ ለክልሎች የተሰጠውን ስልጣን ማክበር፣
 ክልሎችም የፌደራሉን ስልጣን ማክበር አለባቸው" ይላሉ። 
አሁን በኢትዮጵያ ውስጥ ችግር የሚያደርገው በሌላ አገር 
የሕገ-መንግሥት ፍርድ ቤት በመኖሩ ተጥሷል አልተጣሰም 
የሚለውን የሚያየው ገለልተኛ ፍርድ ቤት መሆኑን ያስረዳሉ።
በትግራይ ክልላዊ ምርጫ ለመሳተፍ አምስት ፓርቲዎች ተመዘገቡ
በትግራይ በሚደረገው ምርጫ እነማን ይሳተፋሉ?
ይህ ፍርድ ቤት የክልል መንግሥት የፌደራል መንግሥቱን ስልጣን ወስዷል 
ወይ የፌደራል መንግሥትስ የክልል ተቀራምቷል የሚለውን 
የሚወስነው ራሱን የቻለ ነጸ ፍርድ ቤት መሆኑን ይናገራሉ።
በእኛ አገር ያለው ችግር ብለው አደም (ዶ/ር) ሲያስቀምጡ 
ይህንንም የሚወስነው የፌዴሬሽን ምክር ቤት መሆኑ ነው።
አሁን ግን ሕገ መንግሥቱንም የመተርጎም፤ ማለትም አንድ ክልል የፌደራሉን 
ስልጣን ወስዷል አልወሰደም የሚለውን መወሰንም ሆነ የዚያን ውጤትም የመወሰን 
ሥልጣን ያለው የፌዴሬሽን ምክር ቤት 
መሆኑ ነገሩን ያጣርሰዋል ሲሉ ያለውን ክፍተት ያሳያሉ።
የፌደሬሽን ምክር ቤት ምን እርምጃ ሊወስድ ይችላል?
የፌዴሬሽን ምክር ቤት ሰኔ መጨረሻ ላይ ባካሄደው ስብሰባ፤ 
ስድስተኛው አገራዊ ምርጫ እንዲራዘም ውሳኔ ማሳለፉ ይታወሳል።
ምክር ቤቱ ከውሳኔው ላይ የደረሰው፤ ምርጫ ማራዘምን በተመለከተ 
የሕገ መንግሥት ጉዳዮች አጣሪ ጉባኤ የሕገ መንግሥት ትርጉም 
እንዲሰጥበት የውሳኔ ሀሳብ ካቀረበለት በኋላ ነበር።
በሰኔ ወር ምርጫን በተመለከተ ምክር ቤቱ 
የሰጠው ውሳኔ ትርጓሜ ነው የሚሉት አደም (ዶ/ር) 
ሕገ መንግሥቱን ማክበር አለባችሁ አለበለዚያ ግን ሕገ መንግስቱ 
አንቀጽ 62 ንዑስ አንቀጽ ዘጠኝ የሚለውን ስለሚያዛባ የፌደራል 
ጣልቃ ገብነትን እናዛለን በሚል አስቀምጠውታል ብለዋል።
እንደ አደም ካሴ (ዶ/ር) ከሆነ የፌደራል ጣልቃ ገብነት በተለይ አዋጅ ቁጥር 
359 አንቀጽ 12 እና ቀጥሎ ያሉትን በመጥቀስ ሙሉ 
ዝርዝር ባይኖርም በተለይ ሁለት ነገሮችን እንደሚያወጣ ይናገራሉ።
የፌደራል ፖሊስን ወይም መከላከያ ሠራዊትን ማሰማራት
አንደኛው የፌደራል ፖሊስን ወይንም መከላከያ ሠራዊትን ሊያሰማራ ይችላል ይላል።
 ከዚያም አልፎ የክልሉን ምክር ቤትና ካቢኔ አውርዶ ጊዜያዊ አስተዳደርን 
ሊያቋቁም እንደሚችል ይደነግጋል ሲሉ ይጠቅሳሉ።
እንግዲህ ይህ እንደመጨረሻ አማራጭ መቅረቡን የሚናገሩት አደም (ዶ/ር) 
እነዚህ ነገሮች የግድ መሆን አለባቸው ማለት ግን አለመሆኑን ያሰምሩበታል።
የፌደራል ጣልቃ ገብነት የሚለው ሰፋ ያለ ትርጓሜ ቢኖረውም 
በአዋጁ ላይ በግልጽ የተጠቀሱት እነዚህ መሆናቸውን ያመለክታሉ።
በሕጉ ማዕቀፍ ዋናው ጥያቄ ሕገ መንግሥቱ ተጥሷል አልተጣሰም የሚለው 
መሆኑን በመናገርም፤ በዚህ ሃሳብ ከተስማማን ምን እርምጃ 
ይወስዳል የሚለው ግልጽ መሆኑን ይናገራሉ።
በትግራይ ያለው ምርጫ የማካሄድ ፍላጎት ወዴት ያመራል?
የትግራይ ምክር ቤት አምስት የምርጫ ኮሚሽን አመራሮችን ሹመት አጸደቀ
ነገር ግን በኢትዮጵያ ውስጥ ሕገ መንግሥቱ ተጥሷል አልተጣሰም ብሎ 
የሚወስነው አካል የፌደራሉ ፖለቲካዊ ተቋም
 በመሆኑ ሁኔታውን ፈታኝ እንደሚያደርገው ያስረዳሉ።
ይህ ደግሞ ውሳኔው የተወሰነው ለፖለቲካዊ ጥቅም
 ተብሎ ነው ወደ ሚል አንድምታ እንደሚወስድ ይጠቅሳሉ።
እንደውም ይላሉ አደም (ዶ/ር) የፌዴሬሸን ምክር ቤት
 የሚኒስትሮች ምክር ቤትን ጣልቃ ግባ ብሎ 
ካዘዘ እምቢ ማለት እንደማይቻልና "ትዕዛዝ" መሆኑንም ይናገራሉ።
ሌሎች አማራጮች
ጠቅላይ ሚኒስትር አብይ አህመድ በቅርቡ በአገር ውስጥ መገናኛ ብዙሃን በትግርኛ
ቋንቋ በሰጡት ቃለመጠይቅ ላይ በዚሁ ጉዳይ ተጠይቀው የፌደራል መንግሥቱ ጣልቃ
እንደማይገባ እቅዱም ሆነ ፍላጎቱ እንደሌለው መናገራቸውን በማስታወስ ነገር ግን 
በዚህ አንቀጽ መሰረት የፌዴሬሽን ምክር ቤት ካዘዘ እምቢ የማለት አማራጭ እንደሌለ ያብራራሉ።
በዚህም ከኃይል እርምጃ ይልቅ ሌሎች አማራቾች ሊኖሩ እንደሚችሉ አደም (ዶ/ር) 
በመጥቀስ ቀለል ያለው ከፌደራል መንግሥቱ ለክልሎች የሚሰጠውን 
የበጀት ድጎማ ማቆም መሆኑን በማብራሪያቸው ላይ ይጠቅሳሉ።
ከዚህ ባለፈ የመሰረታዊ ፖለቲካዊ መብቶችን ይጥሳል ብሎ የሚል ከሆነ 
የሕዝብ ተወካዮች ምክር ቤት ከፌዴሬሽን ምክር ቤት ጋር በጋራ 
በመሰብሰብ ውሳኔ ሊያሳልፉ እንደሚችሉም ይገልፃሉ።
እንደ ሕግ ምሁሩ ከሆነ ዋናው ጥያቄ 'የትግራይ ክልል ምርጫ ማከናወኑ ወይም 
ለማከናወን መወሰኑ ሕገ መንግሥታዊ ሥርዓቱን ያፈርሳል ወይ?'
የሚለውን መመለስ እንዳለበት ያስረዳሉ።
እንደ አገር ሕግ የበላይነትን ማስከበር ላይ የፖለቲካ 
ሥርዓታችን ጠንካራ ቢሆን ኖሮ ይህ ጥያቄ 
አያስፈልግም ነበር የሚሉት አንድ የፖለቲካ ሥርዓት በሕግ በተዘረጋው ሜዳ 
ላይ የምንጫወተው ጨዋታ ነው" ካሉ በኋላ የፌደራል ሥርዓቱ 
የሚቆመው በሥልጣን ክፍፍሉ መከባበር ላይ መሆኑን ይናገራሉ።
ያ ካልተከበረ ዛሬ በምርጫ ጉዳይ አይሆንም እንደተባለው ሁሉ በሌላ ጊዜ 
በሌላ ጉዳይ ላይ አይሆንም ሊባል እንደሚችል ያነሳሉ።
ጨምረውም አሁን በኢትዮጵያ የፖለቲካ ሥረዓቱ ከባድ ፈተና ውስጥ መሆኑን በመጥቀስ
 የፌዴሬሸን ምክር ቤት ይህንን ማለቱ እንደማስጠንቀቂያ ጥሩ ቢሆንም፤ ነገር ግን 
ቶሎ ወደ ውሳኔ ከመግባት ይልቅ በመነጋገር ወደ መፍትሄ 
መምጣት አስፈላጊ መሆኑን ያሰምሩበታል።
የፌዴሬሸን ምክር ቤት አሁን የጻፈውም ደብዳቤ ሆነ በሰኔ መጨረሻ ላይ
ያሳለፈው ውሳኔ ከሕግ አንጻር ትክክል እንደሆነ በመጥቀስም፤ የትግራይ ክልል አይሆንም
የሚል እንኳ ቢሆን ሕገ መንግሥቱ ይፈቅድልናል፣ ሕገ መንግሥቱ ላይ 
የቀረበው ትርጓሜ ስህተት ነው በማለት የራሳቸውን ትርጓሜ ማቅረብ 
መፍትሄ መሆን እንደነበረበት ያነሳሉ።
በመርህ ደረጃ የሕገ መንግሥት የበላይነት፣ የሕግ የበላይነት መከበር አለበት 
የሚሉት አደም (ዶ/ር) ነገር ግን አስቸጋሪ ውሳኔ መሆኑን አልሸሸጉም።
በፌደራልና በክልሎች መካከል ያለውን የሥልጣን ክፍፍል የሚወስነው የፌዴሬሽነ 
ምክር ቤት ሲሆን ያንን ደግሞ የሚያስፈጽመው የሚኒስትሮች ምክር ቤት መሆኑን 
በመጥቀስ ይህንን የምክር ቤቱን ውሳኔ የማስፈፀም ኃላፊነት የእነርሱ መሆኑን ይናገራሉ።
በተለይ ደግሞ ሰኔ ላይ የነበረው ውሳኔ የፌደራል ምርጫን ብቻ ሳይሆ
የክልል ምርጫንም እንደሚሸፍን ግልጽ ነበር ደብዳቤውም ይህንን ግልጽ 
 የትግራይ ክልል በሕገ መንግሥቱ መሰረት ሥልጣን አለን በሚል 
የተንቀሳቀሱት የትግራይ ክልል አመራሮች ስህተት መስራታቸውን
 የፌዴሬሽን ምክር ቤት ደብዳቤ በግልጽ አስቀምጦታል ብለዋል።
ደብዳቤው በግልጽ የሚያሳየው ሕገመንግሥቱን የመተርጎም ስልጣን 
ያለው የፌደሬሸን ምክር ቤት፣ የምርጫ ሕግ የማውጣት የምርጫ ሕግን የማስፈፀም፣
 የምርጫ ቦርድ የማቋቋም የፌደራል መሆኑን በማስቀመጥ የትግራይ ክልል 
ሕገ መንግስታዊ መብቴ ነው በሚል የወሰደውን እርምጃ ይህንን የሚያፋልስ መሆኑን ያስረዳሉ።
በትግራይ በሚካሄደው ክልላዊ ምርጫ፤ ገዢው ድርጅት ህወሐት ጨምሮ 
ሌሎች በክልሉ የሚንቀሳቀሱ ተፎካካሪ ፓርቲዎች እንደሚሳተፉ ይጠበቃል።
6ኛ አገር አቀፍ ምርጫ በኮሮናቫይረስ ወረርሽን ምክንያት እንደተራዘመ ይታወሳል።
በኮቪድ -19 ምክንያት አገራዊ ምርጫ ቢራዘምም የትግራይ ክልል 
ግን ክልላዊ ምርጫ ለማካሄድ በመወሰን ለብሔራዊ 
ምርጫ ቦርድ ጥያቄ አቅርቦ እንደነበር ይታወሳል።
ምርጫ ቦርድ አገራዊ ምርጫ ላልተወሰነ ጊዜ እንዲራዘም መወሰኑን
 በመግለጽ ማስፈፀም እንደማይችል መግለፁን ተከትሎ 
ክልሉ የራሱን ኮሚሽን ለማቋቋም ሲንቀሳቀስ ነበር።
ከባለፈው ሳምንት ቅዳሜ እስከ ማክሰኞ ድረስም
ከተለያዩ የሕብረተሰብ ክፍሎች የኮሚሽኑ አባላት 
ይሆናሉ የተባሉ ሰዎች ሲጠቆሙ ቆይተዋል።
ከተጠቆሙት 776 ሰዎች መካከል አስር ተመርጠውም 
በትናንትናው እለት ከክልሉ ምክትል ርዕሰ መስተዳድር ጋር ሶስት 
የተቃዋሚ ፖለቲካ ፓርቲዎች ተቀምጠው አስር ግለሰቦችን 
ለኮሚሽነሩ የቦርድ አባልነት በእጩነት መርጠዋል።
ከ776 በቅድሚያ 177 ሰዎች መጣራታቸውን በመቀጠልም ከእነዚህ 
መካከል አስሩ መመረጣቸው በትናንትናው እለት ተገልጿል።
የተመረጡት ሰዎች በመቀለ ዩኒቨርስቲ የፖለቲካ ሳይንስ
 ምሁራን፣ የታሪክና ሕግ ምሁራን መሆናቸው ተገልጿል።
በትግራይ ክልል በሚካሄደው ቀጣይ ምርጫ ህወሃትን ጨምሮ ሶሰት ፓርቲዎች 
እንደሚሳተፉ የታወቀ ሲሆን፣ አረና እና ትግራይ 
ዲሞክራሲያዊ ፓርቲ ግን እንደማይሳተፉ አስታውቀዋል።
በትግራይ ክልል በምርጫ ለመሳተፍ እየተዘጋጁ ከሚገኙት ተቃዋሚ
 ፓርቲዎች መካከል ሳልሳይ ወያነ፣ የትግራይ ብሔራዊ ሸንጎ እና 
ውናት የተባሉት ፓርቲዎች ይገኙበታል።
ትናንት በነበረው ውይይት ከተቃዋሚ ፖለቲካ ፓርቲዎች ጋር በመነጋገር የተመረጡ አምስት
 የኮሚሽኑ አመራሮችን ለክልሉ ምክር ቤት ያቀረበው ህወሓት መሆኑም ተገልጿል።
ሐሙስ በተካሄደውና ግንባሩ የመዋሃድን ሃሳብ በሙሉ ድምፅ ባፀደቀበት በኢህአዴግ 
ምክር ቤት ስብሰባ ላይ እንደማይገኝ ቀድሞ
 ያስታወቀው ህወሓት በተግባርም ጉባኤውን ሳይሳተፍ ቀርቷል።
ባለፉት ጊዜያት መንግሥት/ኢህአዴግ የሚያስተላልፋቸውን ውሳኔዎች 
በተለያየ ምክንያት እንደማይቀበል በመግለጫዎች ሲያስታውቅ ለቆየው ህወሓት 
በኢህአዴግ የምክር ቤት ስብሰባ ላይ አለመገኘት በያዘው የተቃውሞ ጉዞው 
ጉልህ ሊባል የሚችል ተጨባጭ እርምጃ እንደሆነ ይታመናል።
ህወሓት በዚህ አቋሙ ፀንቶ ከኢህአዴግ ጋር ይለያያል? የኢህአዴግና የህወሓት ፍቺ
 እውን የሚሆን ከሆነ ፖለቲካዊና አገራዊ አንድምታው ምን ሊሆን ይችላል? 
የሚሉ በርካታ ጥያቄዎች የብዙዎች መነጋገሪያ ከሆኑ ዋል አደር ብለዋል።
የኢትዮጵያ አየር መንገድ ''አሸባሪ" በተባለ ግለሰብ ችግር ገጠመው
የህወሓት አመራሮች ከጠቅላይ ሚንስትር ዐብይ ጋር ስለምን ጉዳይ ተወያዩ?
የኢህአዴግ ውህደትን የሚደግፉት የግንባሩ አባሎችና አጋር ድርጅቶችም ሆኑ ህወሓት 
ኢህአዴግ እስከዛሬ በመጣበት መንገድ መቀጠል እንደማይችል ቢያምኑም ከዚህ ወዲህ
 ድርጅቱ እንዴት ይራመዳል? በሚለው ላይ መስማማት አልቻሉም።
ባለፈው ቅዳሜ የተደረገውን የኢህአዴግ ሥራ አስፈፃሚ ኮሚቴ ስብሰባን 
ተከትሎ ጠቅላይ ሚኒስትር ዐብይ አህመድ እሁድ ዕለት ከህወሓት ሥራ አስፈፃሚ
 ኮሚቴ አባላት ጋር ያደረጉት ውይይት ፍሬ አልባ መሆን የዚህ ምስክር ነው።
ከዚህም በኋላ በነበሩት በቀጣዮቹ ቀናትም 
የሁለቱ ወገኖች ልዩነትና መካረር እንደቀጠለ ይመስላል።
ኢህአዴግና ህወሃት፡ 'አንድ ላይ ብንሆንም ተለያይተናል'
በተቃውሞ ፖለቲካ ውስጥ የቆዩት አቶ ሞሼ ሰሙ "ፖለቲካ እንደ ሒሳብ ይህ 
ከሆነ ያ ይሆናል የሚባል ስላይደለ ከዚህ ክስተት ውስጥ መጠቀም የሚቻልበት እድል እንዳለ 
ካመኑበት ሁለቱም ወገኖች ለንግግር ወደ ኋላ ሊመለሱ ይችላሉ" ብለው ያምናሉ።
በተቃራኒው በጠላትነት ስሜት ወደ መወነጃጀል
 የሚሄዱ ከሆነ ለመነጋገር የሚኖረውን እድል ያጠፋሉ ይላሉ።
"ከሁለቱም ወገን የሚጠበቀው ከስም መጠራራት፣ ከመወነጃጀልና አስቀያሚ መግለጫ
 ከማውጣት ሰከን ብለው ሁኔታዎችን መገምገም ነው። ያን ካደረጉ ሁል ጊዜ እድል አለ። 
እድሉን የሚወስኑት በተለይም የኢህአዴግ አባል ድርጅቶች ከዚህ 
በኋላ በሚያራምዱት ፕሮፖጋንዳ ነው" ይላሉ አቶ ሞሼ።
ልዩነትና አለመግባባት ተፈጠረ ማለት አከተመለት፤ መነጋገር አይቻልም 
ማለት አይደለም። ልዩነቱ ደም ያፋሰሰ ሳይሆን የአሰራር፤ የርዕዮተ ዓለም ነው። 
ነገር ግን ይህንን ተቋቁመው በሰከነ መንገድ ነገሮችን መስመር አለማስያዝ
 የግንባሩ ፓርቲዎች መጥፊያም ሊሆን ይችላል የሚል ስጋታቸውንም ያስቀምጣሉ
 አቶ ሞሼ። ይህ ደግሞ ለአገሪቱም ለህዝቡም ከባድ ነው።
የ31 ዓመቱ ኢሕአዴግ ማን ነው?
"ህወሓት ውስጥ ሆኖ እንጂ ወጥቶ አልነበርም መታገል የነበረበት"
 የሚል እምነት ላላቸው አቶ ሞሼ ህወሓት ቆርጦ ከኢህአዴግ
 የሚለይ ይመስልዎታል? የሚል ጥያቄ አቅርበን ነበር።
"ህወሃት ብቻውን ኖሯል ከዚህ ቀደም፣ ከብአዴን፣ ከኦህዴድና ከደኢህዴን ጋር አብሮ ሰርቷል። 
ሌሎቹ ባልነበሩበት ሁኔታ እነዚህ ፓርቲዎች የአገሪቱን ፖለቲካ ሲያንቀሳቅሱ ኖረዋል። 
ትልቁ ነገር ራስን ከተጨባጭ ሁኔታ ጋር ማዛመድ ነው። በሌላ በኩል
 ከህወሓት ውጪ ነገሮች ይሰራሉ ወይ? ብሎ መጠየቅም ያስፈልጋል።"
እሳቸው እንደሚሉት ራስን ከተጨባጭ ሁኔታዎች ጋር የማዛመድ ነገር እንዳለ ሆኖ 
ህወሓት እንደሚለው የትግራይ ህዝብ መቶ በመቶ ከህወሓት ጋር ከሆነ 
ለኢህአዴግ የትግራይን ሕዝብ ሥነ ልቦና ማግኘት ቀላል አይሆንም።
የብልጽግና ፓርቲ ከአማርኛ በተጨማሪ ኦሮምኛና 
ሌሎችም ቋንቋዎች የሥራ ቋንቋ እንዲሆኑ ወሰነ
ከህዝቡ ጋር ተነጋግሮና ተደማምጦ በኢትዮጵያ መፃኢ እድል ላይ ለመወሰን ያለው እድልም 
በጣም ጠባብ ይሆናል። ቁጥሩ ምንም ይሁን አንድም ክልል
 ከመንግሥት ጋር በሙሉ ልቡ አብሮ የማይሰራ ከሆነ ብዙ ጉዳቶች አሉት።
"ያልተግባቡት ፓርቲዎች ናቸው ስለዚህም የትግራይ ሕዝብ ልቡ መሸፈት የለበትም።
 የትግራይን ሕዝብ ማጣትም ቀላል ዋጋ አይደለም ብዬ አምናለሁ" ሲሉ አቶ ሙሼ ይጠቅሳሉ።
ለአቶ ሞሼ ልዩነቱ ዘላቂና ውስጣዊ አይደለም፤ ለአንዴና ለመጨረሻ
 ጊዜ የኢህአዴግና የህወሓት ገመድ ተበጥሶ ይቀራል ብለውም አያምኑም።
 ይህ እምነታቸው የፓርቲ መሪዎቹ በረዥም የትግል ጉዞ 
ስላለፉ ለምክንያታዊነት ቦታ ይሰጣሉ በሚል እሳቤ ላይ የተመሰረተ ነው።
ህወሓትን እንደ ተቃዋሚ?
ህወሓት ከኢህአዴግ ከተለየ ቀጣይ እርምጃው ምን ይሆናል በሚለው ላይ 
የተለያዩ ሃሳቦች የተንፀባረቁ ሲሆን ተቃዋሚ ሆኖ ይቀጥላል የሚለው አንዱ ነው።
 አቶ ሞሼ ደግሞ "ከኢህአዴግ መውጣት ተቃዋሚ መሆን ነው ወይ?" ሲሉ ይጠይቃሉ።
"ያኛውም ወገን ተቃዋሚ ሊሆን ይችላል። ህወሓት ሌሎችን አስተባብሮ መንግሥት ሊሆን
 የሚችልበት እድል አብቅቷል ማለትም አይደለም" ሲሉ ነገሮች በሌላኛው አቅጣጫ 
ሊሄዱ የሚችሉበትም እድል እንዳለ ነው ይላሉ።
የህወሓት ሥራ አስፈፃሚ ኮሚቴ አባልና የህወሓት
 ጽህፈት ቤት ምክትል ኃላፊ አቶ ጌታቸው ረዳ
 ከቪኦኤ ጋር ባደረጉት ቃለ ምልልስ የፓርቲው ቀጣይ እጣ ፋንታ 
በጠቅላይ ሚኒስትሩ ወይም በኢህአዴግ ሳይሆን በህወሓት፣ 
በደጋፊዎቹና በትግራይ ህዝብ የሚወሰን ነው ማለታቸው ይታወሳል።
ትግራይን 'አምሳለ አገር' ማድረግ
ባለፈው ሳምንት ትግራይን 'አምሳለ አገር'የማድረግ ነገርን 
በተመለከት የህወሓት ልሳን በሆነው 'ወይን' መፅሔት ላይ የወጣው ጽሁፍ
የኢህአዴግና የህወሓት ልዩነት መካረር ጥግን አመላክቷል ሊባል ይችላል።
ይህም 'የትግራይ መገንጠል' የሚለውን ሃሳብ በአንድም ይሁን
በሌላ መንገድ የብዙዎች መነጋገሪያ አጀንዳ አድርጎታል።
በመቀሌ ዩኒቨርሲቲ የሕግ መምህር የሆኑት አቶ መኮንን ፍስሃ ወይን ላይ የወጣው ጽሁፍ 
"ሙሉ በሙሉ የህወሃት አቋም ነው፤ አይደለምም ብሎ መደምደም ያስቸግረኛል፤
 ነገር ግን የሚያሳየው አንድ ነገር ግን አለ" ይላሉ።
ይህ ሃሳብ ወይን ላይ ከመውጣቱ በፊት ጥቂት በማይባሉ 
የትግራይ አክቲቪስቶች፤ ምሁራንም ጭምር በግልፅ ሲንፀባረቅ ቆይቷል።
ኢሕአዴግ እዋሀዳለሁ ማለቱን የፖለቲካ ተንታኞች እንዴት ያዩታል?
አቶ መኮንን እንደሚሉት ህወሃት ትግራይን የመገንጠል ሃሳብ ጨርሶ የለውም ብሎ ማለት አይቻልም። 
ለእሳቸው ይልቁንም 'ተገድጄ ወደዚህ አማራጭ ፊቴን ላዞር እችላለሁ' 
የሚል ነገር ይታያቸዋል። ይህም ቢሆን ግን ህወሓት ብቻውን የሚወስነው አይደለም።
እንደ አንድ ትግራዋይ በጉዳዩ ላይ የእሳቸው አቋም ምን እንደሆነ የጠየቅናቸው አቶ መኮንን 
"ታላቂቷን ትግራይ በታላቂቷ ኢትዮጵያ ነው የምፈልገው፤ ታላቅ 
ሲባል ሕዝብ ነው ታላቅ የሚሆነው" ነበር መልሳቸው።
ቢሆንም ግን 'ትግላችን እየተቀለበሰ ነው፤ እየተገፋን ነው' 
የሚል ስሜት በትግራይ ሕዝብ ዘንድ በስፋት እንዳለ ያስረግጣሉ አቶ መኮንን።
በትክክል ምን ያህሉ የትግራይ ሕዝብ መገንጠልን ይደግፋል? 
የሚለው ጥልቅ ጥናት የሚጠይቅ ጉዳይ ነው።
ኢህአዴግ ካልተስማማ ይፈርሳል፤ መፍረስም አለበት ይህ ግን የኢትዮጵያን እጣ 
መወሰን የለበትም የሚል አቋም ያላቸው አቶ መኮንን "ሞቱ 
አልታወጀም እንጂ ኢህአዴግ ከሞተ ቆየ እኮ" ይላሉ።
አባልም አጋርም ድርጅቶች በውህደቱ እኩል ይወስናሉ
በኢህአዴግ ጽህፈት ቤት የግንባሩን ውህደት ያጠናው ቡድን መሪ የሆኑት ዶ/ር 
ተመስገን ቡርቃ ከዚህ በፊትም ሲያራምዱ የነበረው የኢህአዴግን ፖሊሲና ስትራቴጂ 
ስለሆነ አባል ድርጅቶች ብቻ ሳይሆኑ አጋር ድርጅቶችም እራሳቸውን አፍርሰው በእኩል 
ደረጃ መጥተው ብልፅግና ፓርቲን እንደሚመሰርቱ ለቢቢሲ አብራርተዋል።
"ኢህአዴግ ፓርቲውን መስርቶ የሚያመጣቸው ሳይሆን እኩል ተደራድረው የሚመሰርቱት ነው 
የሚሆነው። የእኛ ጥናት ይሄን ነው የሚያመለክተው 
እነሱ የሚወስኑትን እናያለን" ይላሉ ዶ/ር ተመስገን።
ውህደቱ በይፋ ሊታወጅ ስለሚችልበት ጊዜ በተደረገው ጥናት ላይ የተቀመጠ
 ነገር መኖሩን በተመለከተ ጥያቄ የቀረበላቸው ዶ/ር ተመስገን "ችግሮችን ለመፍታት 
እኛ አሁኑኑ ተዋሃዱ ነበር ያልነው፤ ግን ያው ውሳኔው የፖለቲካ ነው" የሚል ምላሽ ሰጥተዋል።
ውህደትና የህወሓት ቀጣይ ዕጣ
አገሪቱን ለሦስት አስርት ዓመታት ያስተዳደረውን ግንባር ጸንሶ 
በመውለድ ዋኛውን ድርሻ የሚወስደው ህወሓት በፈጠረው ድርጅት 
ቀጣይ ውህድ ህላዌ ላይ አብሮ እንደማይሳተፍ አሳውቋል።
ቀሪዎቹ የግንባሩ አባላትና አጋር ድርጅቶችም ውህደቱን እውን ለማድረግ አስፈላጊ
የሆኑ ሂደቶችን በፍጥነት እያከናወኑ ነው። በግንባሩ ሥራ አስፈጻሚ ስብሰባ የጀመረው 
የውሳኔው ሂደት ሳምንት ባልሞላ ጊዜ ውስጥ በምክር ቤቱ ውሳኔ ወደ ቀጣዩ ደረጃ ተሸጋግሯል።
ከዚህ በኋላም ድርጅቶቹ ከአባሎቻቸው ጋር ወስነው የውህደቱን ጥያቄ ወደ 
ጠቅላላ ጉባኤው በመውሰድ የመጨረሻውን እልባት ይሸጡታል። ይህም እስካሁን 
በነበረው ሂደት እምብዛም እንቅፋት የሚገጥመው አይመስልም።
ህወሓት፡ ሃገራዊ ምርጫ የሚራዘም ከሆነ ትግራይ የራሷን ምርጫ ታካሂዳለች
ህወሓትም እስካሁን ባለው አቋም ከቀጠለ በውህደቱ ላይ አሉኝ የሚላቸውን
የሕግ ጥያቄዎች በማንሳት ሊሞግት ይችላል።
 ከዚህ ባሻገርም ከዚህ በፊት አንዳንድ
 አባላቱ እንደጠቆሙት ከሌሎች የፖለቲካ ቡድኖች
 ጋር በመቀናጀት አዲሱን ውህድ ፓርቲ 
የሚገዳደር አገራዊ ግንባር አሊያም ጥምረት
 በመመስረት በቀጣይ ምርጫ ላይ ሊቀርብ እንደሚችል ይጠበቃል።
እስካሁን በወሰዳቸው አቋሞች ግን ህወሓት እራሱን አክስሞ ከቀድሞ የወታደራዊና 
የፖለቲካ ትግል አጋሮቹ ጋር የብልጽግና ፓርቲ አባል የመሆን እድሉ በጣም የጠበበ ነው።
ከዚህ አንጻር ኢህአዴግ በውህደት እርምጃው የሚቀጥል ከሆነ ህወሓት በውህድ ፓርቲው 
ውስጥ የመኖሩ ነገር እምብዛም የሚታሰብ አይሆንም። 
ለሁሉም ግን በቀጣይ ቀናት የፖለቲካ 
ቡድኖቹ የሚደርሱበት ውሳኔ በኢትዮጵያ ፖለቲካ ወሳኝ 
መስመሮችን የሚያሰምር ይሆናል።
ቅዳሜ ኅዳር ዓ.ም በተካሄደው የኢህአዴግ ሥራ አስፈጻሚ ኮሚቴ ስብሰባ ላይ 
ግንባሩ ወደ ውህደት እንዲያመራ በአብላጫ ድምጽ ሲወሰን ስድስት
 የህወሓት ተወካዮች የተቃውሞ ድምጽ ሰጥተው ነበር።
በቀጣዩ ቀን ዕሁድም በተካሄደው ስብሰባ ላይ የህወሓት አባላት ያልተሳተፉ ቢሆንም ከኢህአዴግ 
ሊቀመንበር ጠቅላይ ሚንስትር ዐብይ 
አህመድ ጋር የሥራ አስፈጻሚ ኮሚቴው አባላት ተገናኝተው ሊወያዩ 
እንደሆነ ቢቢሲ የህወሓት ከፍተኛ አመራር 
አባል የሆኑትን አቶ አስመላሽ ወልደሥላሴን ጠቅሶ ዘግቦ ነበር።
የብልጽግና ፓርቲ ከአማርኛ በተጨማሪ 
ኦሮምኛና ሌሎችም ቋንቋዎች የሥራ ቋንቋ እንዲሆኑ ወሰነ
የተቀዛቀዘችው ሐዋሳ: በሕዝበ ውሳኔው ዋዜማ
የሲዳማ ሕዝበ ውሳኔ ውጤት ሐሙስ እንደሚታወቅ ይጠበቃል
እንደተባለውም ጠቅላይ ሚኒስትሩና የህወሓት ሥራ አስፈጻሚ ኮሚቴ አባላት
 በኢህአዴግ የውህደት ሂደት ላይ በተፈጠረው የአቋም ልዩነት ላይ መወያየታቸውን 
ለግንባሩ ቅርብ የሆኑ ምንጮች ለቢቢሲ አረጋግጠዋል።
ቢቢሲ ዛሬ ማክሰኞ ከህወሓት ጽሕፈት ቤት ያገኘው መረጃ እንደሚያመለክተው የግንባሩን 
ውህደት በተመለከተ የህወሓት ሥራ አስፈጻሚ ኮሚቴ አባላት ከጠቅላይ ሚንስትሩ
 ጋር እሁድ ዕለት ያደረጉት ውይይት ውጤታማ ሳይሆን እንደቀረ ያመለክታል።
በውይይቱ ላይም በኢህአዴግ ሥራ አስፈጻሚ ኮሚቴ ስብሰባ ላይ ቅዳሜ ዕለት
 ከተሳተፉት ስምንት አባላት መካከል አንደኛው በሥራ ጉዳይ ወደ መቀሌ በመሄዳቸው
 ምክንያት ሰባቱ ከጠቅላይ ሚኒስትሩ ጋር በተደረገው ውይይት ላይ እንደተሳተፉ ተነግሯል።
ምን ተወያዩ፤ ውጤቱስ?
ቢቢሲ ውይይቱን በተመለከተ ከህወሓት ጽህፈት ቤት ያገኘው መረጃ
 የህወሓት አባላት በጉዳዩ ላይ ደግመው እንዲያስቡበትና ከግንባሩ ጋር አብረው
 እንዲሰሩ ከጠቅላይ ሚንስትሩ ጥያቄ ቀርቦላቸው እንደነበረ ያመለክታል።
ይሁን እንጂ በቅዳሜው ስብሰባ ላይ የተሳተፉት የህወሓት ሥራ አሰፈጻሚ ኮሚቴ አባላት
 ቀደም ሲል በውህደቱ ጉዳይ ላይ ከያዙት አቋም ውጪ የሚቀይሩት ነገር እንደሌለ በመግለጽ
 በውሳኔያቸው ስለጸኑ ውይይቱ የተጨበጠ ፍሬ ሳይገኝ ማብቃቱ ተገልጿል።
እስከ ትናንት [ሰኞ] ድረስ ለሦስት ቀናት የቀጠለው ኢህአዴግና የአጋር ድርጅቶቹ የግንባሩን
 ውህደት በተመለከተ ሲያካሂዱት የነበረውን ስብሰባ አጠናቀው ጉዳዩን 
ለድርጅቱ ምክር ቤት እንዲቀርብ መወሰናቸው ተገልጿል።
ጠቅላይ ሚኒስትር ዐብይ አህመድም በማህበራዊ መገናኛ መድረኮች ላይ
 እንዳሰፈሩት በሚዋሃደው ፓርቲ ሕገ ደንብ ላይ እንደተወያዩና እንዳጸደቁት 
ጠቅሰው ሰንወያይ "ወደ ምክር ቤቱ እንዲመራ ወስነናል" ብለዋል።
አክለውም "የሦስቱም ቀናት ውይይታችን ግልጽና ዴሞክራሲያዊ በሆነ መልኩ
 ተካሂዷል። ውይይቱ ይበልጥ አመራሮቹን ያቀራረበ ሆኖ በመጠናቀቁ ከፍተኛ 
ደስታ ተሰምቶኛል" ሲሉ ውይይታቸው በመግባባት መጠናቀቁን ጠቅሰዋል።
ከዚህ በኋላ ህወሓት፣ ቀሪዎቹ የግንባሩ አባላትና አጋር ድርጅቶች በሥራ አስፈጻሚ ኮሚቴው
በኩል ሂደቱ ስላለቀ በቀጣይ በሚካሄደው 
የኢህአዴግ ምክርቤት መድረክ በውህደቱ ላይ ሊወያዩ እንደሚችሉ ይጠበቃል።
ለረዥም ግዜ ሲመከረበትና ሲጠና የቆየው የኢህአዴግ የውህደት ጉዳይ ላይ ሌሎቹ 
የግንባሩ አባላትና አጋር ድርጅቶች የደገፉት ሲሆን፤ ህወሓት ግን በነበረው 
የአብዮታዊ ዴሞክራሲ ፕሮግራም መቀጠል አለብን በማለቱ ነው ልዩነቱ የተፈጠረው።
ህወሓት ግንባሩን የማዋሃዱ ጥረት "አሃዳዊ ሥርዓት ለመፍጠር እና በስልጣን ላይ
 ለመቆየት የሚደረግ መሆኑ ሲናገር" ውህደቱን የሚፈልጉት ደግሞ
 "ከለውጡ ጋር የሚሄድ አዲስ ፕሮግራም አስፈላጊ" መሆኑን ይጠቅሳል።
ጠቅላይ ሚኒስተር ዐብይ አህመድ እና ሌሎች የውህደቱ ደጋፊ የደርጅቶች 
አመራሮች በበኩላቸው ውህደቱ አሀዳዊ ሥርዓትን የማያመጣና ሕብረ ብሔራዊ
 ፌደራሊዝሙን የሚያስቀጥል እንደሚሆን በመጥቀስ የውህደቱ ጠቀሜታ ይጠቅሳሉ።
ቢቢሲ የኢህአዴግ ሊቀመንበር በሆኑት በጠቅላይ ሚኒስትር 
ዐብይ አህመድና በህወሓት ሥራ አስፈጻሚ ኮሚቴ አባላት
 መካከል የነበረውን ውይይት በተመለከተ መረጃ ለማግኘት የጠቅላይ 
ሚኒስትሩ ጽህፈት ቤትን ቢጠይቅም ጉዳዩ የግንባሩ ጽህፈት ቤት መሆኑ ተገልጾለታል።
በተጨማሪም ከኢህአዴግ ጽህፈት ቤት መረጃ ለማግኘት ያደረግነው ሙከራ አልተሳካልንም።
ጠቅላይ ሚኒስትር ዐቢይ አሕመድ ባለፉት ሦስት ቀናት 
አዲሱን የብልጽግና ፓርቲ ለመመስረት የነበረውን ሂደት አስመልክተው መልዕክት አስተላለፉ።
የኢሕአዴግን ውሕደት በተመለከተ፣ አዲሱ ሕገ ደንብ እና ፕሮግራም 
ላይ መወያየታቸውና ውሳኔዎችን ማሳለፋቸውን ገልፀዋል።
"ኢትዮጵያ የኢህአዴግ አባት እንጂ፤ ኢህአዴግ የኢትዮጵያ አባት አይደለም"
 ጠቅላይ ሚኒስትር ዐብይ
ጠቅላይ ሚኒስትር ዐቢይ በዚሁ መልዕክታቸው የአዲሱን ፓርቲ ስያሜ አስመልክተው 
"የብልጽግና ፓርቲ" መባሉን በመግለጽ፤"ብልጽግና በቁስ ብቻ ሳይሆን፣ 
በክብርም በነጻነትም ማረጋገጥ የሚችል ፓርቲ" ለመመስረት መወሰኑን ገልጸዋል።
የፌደራል ሥርዓቱ እስካሁን የነበረበትን ስህተቶች ለማረም በሚያስችል መልኩ 
የሚደራጅ እንዲሆን መስማማታቸውን በመግለጽም፤ ከአማርኛ በተጨማሪ ኦሮምኛ፣ 
ትግርኛ፣ ሶማልኛ እና አፋርኛ የፌደራል የሥራ ቋንቋ እንዲሆን መወሰኑን ገልፀዋል።
ጠቅላይ ሚኒስትር ዐቢይ በፌስቡክ ገጻቸው ላይ ባስተላለፉት በዚህ
 መልዕክት ፓርቲያቸው የፌደራል መንግሥቱ የሥራ ቋንቋ 
እንዲሆን ጠንክሮ እንደሚሠራም ተናግረዋል።
የሚፈልጉት ይዘት የለም
ቢቢሲ ከሌሎች ድረ-ገጾች ለሚመጡ መረጃዎች ሀላፊነት አይወስድም.
ይህ ኢትዮጵያውያን አንዳቸው ከአንዳቸው ተምረው፣ በጋራ የጋራ አገራቸውን
 ለመገንባት ያላቸውን ፍላጎት ይበልጥ የሚያጠናክር ነው ያሉት ጠቅላይ ሚኒስትሩ፤ 
እርምጃው "እስካሁን ከነበረው በእጅጉ የላቀ እድገት ተደርጎ ሊወሰድ ይችላል" ብለዋል።
ከእዚህ ባሻገር እያንዳንዱ ሕዝብ በልኩ የሚሳተፍበትና ሌላውን 
የሚያከብርበት የዲሞክራሲ አውድ ለመፍጠር መግባባት ላይ መደረሱን ተናግረዋል።
"ኢትዮጵያ የኢህአዴግ አባት እንጂ፤ ኢህአዴግ የኢትዮጵያ አባት አይደለም" 
ጠቅላይ ሚኒስትር ዐብይ
ኢትዮጵያን በቀጣዮቹ 10 ዓመታት ወደ ብልጽግና ለማሻገር
 የነበረውን ትልም ለማሳካት በእጅጉ የሚረዳን ነው 
በማለትም መልዕክታቸውን አስተላልፈዋል።
የኢህአዴግ ሥራ አስፈፃሚ ኮሚቴ ግንባሩን በማዋሃድ ወጥ ፓርቲ ለመመስረት በቀረበለት
 የውህደት ዝርዝር ጥናት ላይ ተወያይቶ በስድስት ተቃውሞ በአብላጫ ድምፅ 
ከስምምነት ላይ መድረሱ እሁድ ዕለት መዘገባችን ይታወሳል።
በስብሰባው ላይ ከተሳተፉት የግንባሩ አባል ድርጅቶች 
መካከል የቀረበውን ሃሳብ ተቃውመው ድምጽ
 የሰጡት የህወሓት አባላት ሲሆኑ ከቀድሞው
 የደህንነት ተቋም ኃላፊ ከአቶ ጌታቸው አሰፋ በስተቀር
 የህወሓት አባላት መሳተፋቸውን ሥራ አስፈጻሚ ኮሚቴው አባል አቶ 
አስመላሽ ወልደሥላሴ በወቅቱ ለቢቢሲ ተናግረዋል።
የኦሮሞ ፌደራሊስ ኮንግረስ ፓርቲ ከፍተኛ አመራር የሆኑት አቶ በቀለ ገርባ 
ላይ ቀዳሚ የምርመራ መዝገብ መከፈቱን አቃቤ ሕግ እና መርማሪ ፖሊስ አስታውቋል።
መርማሪ ፖሊስ ፍርድ ቤት የሰጠውን ተጨማሪ 8 የምርመራ ቀናት ተጠቅሞ 
በአቶ በቀለ ገርባ ላይ የተለያዩ ምርመራዎችን ሲያደርግ ቆይቶ የምርመራ ስራውን 
ማጠናቀቁን ለአራዳው ምድብ ችሎት አስታውቋል።
መርማሪ ፖሊስ፤ በአዲስ አበባ እና ዙሪያዋ እንዲሁም በሻሸመኔ 
አከባቢ በተፈጠረው ሁከት በትራንስፖርት ዘርፉ ብቻ 37 ሚሊዮን ብር
 የሚገመት ንብረት መውደሙን የሚያረጋግጥ 
ማስረጃ ከትራንስፖርት ሚንስቴር አግኝቻለሁ ብሏል።
ከዚህ በተጨማሪም የ32 ሰዎች ህይወት ማለፉን፣ 110 ሆቴሎች፣ 239 መኖሪያ ቤቶች፣
 56 ሱቆች እና 82 የመንግሥት እና የግል ተሽከርካሪዎች 
መቃጠላቸውን መርማሪ ፖሊስ አስረድቷል።
ከዚህ ሁከት ጀርባ የአቶ በቀለ ገርባ እጅ እንዳለበት ያመላከተ ሲሆን፤ 
በዚህም መርማሪ ፖሊስ ይህ የምርመራ መዝገብ ተዘግቶ አቃቤ ሕግ 
የከፈተው የቀዳሚ ምርመራ መዝገብ ይቀጥል ሲል ፍርድ ቤቱን ጠይቋል።
ፍርድ ቤቱም የቀዳሚ ምርመራ መዝገቡ መከፈቱን ገልጿል።
ከእለት እለት የማይሻሻለው የኑሮ ውድነት መፍትሄው ምንድን ነው?
ከቻይና ማጎሪያ ካምፕ የተለቀቀው የሞዴሉ ምስል
የአቶ በቀለ ጠበቃዎች በበኩላቸው ፖሊስ ከዚህ ቀደም ተጨማሪ የምርመራ ጊዜ ይሰጠኝ 
በማለት የፍርድ ሂደቱን ሲያጓትት እንደነበረው ሁሉ አሁንም ‘ቀዳሚ የምርመራ መዝገብ’
 ከፍትኩ የሚለው አሁንም የፍርድ ሂደቱን ለማዘግየት ነው ብለው ተከራክረዋል።
ጠበቃዎቹ፤ ደንበኛቸው የአርቲስት ሃጫሉ ሁንዴሳን አስክሬን በኃይል ወደ አዲስ አበባ
 እንዲመለስ ስለማድረጋቸው እንዲሁም ሁከት እንዲነሳ ወደ ሻሸመኔ ስልክ 
ስለመደወላቸው የሚያመላክት ምንም አይነት ማስረጃ አልቀረበም ብለዋል።
አቶ በቀለ፤ ተጠርጥረው በቁጥጥር የዋሉበት ጉዳይ የዋስትና መብታቸውን
 እንደማያስከለክል በመናገር ‘የዋስትና መብቴ ይከበር’ ሲሉ ተናግረዋል።
 አቶ በቀለ ገርባ “እኔ የፖለቲካ ሰው እንጂ እና ጦር የማሰማራ ሰው አይደለሁም” 
በማለት በተፈጠረው ሁከት ተሳትፎ እንደሌላቸው ለፍርድ ቤቱ አስረድተዋል።
ፍርድ ቤቱ የዋስትን መብት ጥያቄውን በተመለከት ውሳኔ ለመስጠት 
ለሐምሌ 30 2012 ዓ.ም. ተለዋጭ ቀጠሮ ሰጥቷል።
የአቶ ደጀኔ ጣፋ የፍርድ ቤት ውሎ
የኦሮሞ ፌደራሊስት ኮንግረስ (ኦፌኮ) ጸሐፊ የሆኑት አቶ ደጀኔ ጣፋም 
በተመሳሳይ ትናንት [ማክሰኞ] ፍርድ ቤት ቀርበው ተጨማሪ የምርመራ ጊዜ ተጠይቆባቸዋል።
መርማሪ ፖሊስ የሰው እና የጽሑፍ እንዲሁም የኤሌክትሮኒክስ ምርመራ 
አላጠናቀቅኩም በማለቱ ለሐምሌ 30 2012 ዓ.ም. ተቀጥረዋል።
የአቶ ደጀኔ ጠበቃ የሆኑት አቶ ደጀኔ ፍቃዱ በበኩላቸው መርማሪ ፖሊስ
 በተደጋጋሚ በተመሳሳይ ምክንያቶች የደንበኛቸውን የፍርድ ሂደት እያጓተት 
መሆኑን በመጥቀስ ችሎት ፊት መከራከራቸውን ለቢቢሲ ተናግረዋል።
ደንበኛቸው የቀረበባቸው ክስ የዋስትና መብት እንማያስከለክላቸው በመጥቀስ የዋስትና
 መብታቸው እንዲከበር ጭምር መጠየቃቸውን ጠበቃው አቶ ደጀኔ ፍቃዱ አስረድተዋል።
ፍርድ ቤቱ በጉዳዩ ላይ ውሳኔ ለመስጠት ለሐምሌ 30 ቀጠሮ ሰጥቷል።
አቶ ደጀኔ ጣፋ ከዚህ ቀደም በኮሮናቫይረስ መያዛቸው 
ጠበቃቸው አቶ ደኔ ፍቃዱ መናገራቸው ይታወሳል።
 ይሁን እንጂ ለ8 ቀናት በኤካ ኮተቤ ከቆዩ በኋላ ሐምሌ 23 ቀድሞ 
ታስረው ወደነበረበት እስር ቤት እንዲመለሱ መደረጉን ጠበቃቸው ለቢቢሲ ተናግረዋል።
ፍርድ ቤት አቶ ደጀኔ በኮሮናቫይረስ ስለመያዛቸው እንዲያረጋግጥ የኤካ ኮተቤ ሆስፒታልን ሐምሌ
 20 2012 ዓ.ም. በነበረው ችሎት ጠይቆ ነበር። ሆስፒታሉም በጽሑፍ በሰጠው ምላሽ፤ 
ሆስፒታሉ በቫይረሱ ተይዘው የሚመጡ ሰዎችን
 ማከም እንጂ የኮሮናቫይረስ ምርመራ እንደማያከናውን 
ለፍርድ ቤት ማሳወቁን ጠበቃው አቶ ደጀኔ ፍቃዱ ለቢቢሲ አስረድተዋል።
አቶ ደጀኔ ጣፍ ፍርድ ቤት በቀረቡበት ወቅት ምንም አይነት የህመም ምልክት እንደማይታይባቸው፤ 
ለፍርድ ቤቱም ኤካ ኮተቤ ሆስፒታል በነበሩበት ወቅት ምንም አይነት መድሃኒት እንዳልወሰዱ 
እና ከዛ በፊትም ምንም አይነት ምርመራ እንዳልተካሄደላቸው ለፍርድ ቤቱ አስረድተዋል።
ፍርድ ቤቱም የኤካ ኮተቤ ሆስፒታል ሥራ አስኪያጅ ሐምሌ 30 2012 ዓ.ም. ፍርድ ቤት 
ቀርበው አቶ ደጀኔ ጣፋ እንዴት ወደ ሆስፒታሉ ሊገቡ እንደቻሉ እንዲሁም በ8 ቀናት 
ውስጥ እንዴት ከሆስፒታል ሊወጡ እንደቻሉ እንዲያስረዱ ሲል ትዕዛዝ አስተላልፏል።
አቶ ደጀኔ ከዚህ ቀደም በተለምዶ እንቁላል ፋብሪካ ተብሎ በሚጠራው ስፍራ በሚገኝ 
እስር ቤት በፊት ታስረው ከነበሩት 13 ታሳሪዎች ጋር መልሰው
 ተቀላቅለው መታሰራቸው የጤና ስጋት መፍጠሩን ጠበቆች ተናግረዋል።
በዚህም ፍርድ ቤቱ አቶ ደጀኔ ለብቻቸው እንዲታሰሩ ትዕዛዝ አስተላልፏል ሲሉ ጠበቃቸው ተናግረዋል።
ሕዝብ በሚበዛበት ጎዳና ላይ የተገደሉት ጠቅላይ ሚኒስተር ኦሉፍ ፓልማ
"ተራ ሕዝብ" ብሎ አጉል ቋንቋ አለ፡፡ "ተራ ጠቅላይ ሚኒስትርስ?"
እንዲያ ብሎ ነገር ካለ የስዊድኑ የቀድሞ
 ጠቅላይ ሚኒስትር ኦሉፍ ፓልማን ማንም አይቀድማቸውም፡፡
ከሕዝብ ጋር እየተጋፉ ጉሊት ወርዶ ቲማቲም መግዛት ተራ ካስባለ፣ ፓልማ ተራ ነበሩ፡፡
ብስክሌት እየጋለቡ ቤተ መንግሥት መሄድ ተራ ካስባለ ፓልማ ተራ ነበሩ፡፡
ሲኒማ መሰለፍ ተራ ካስባለ ፓልማ ተራ ሰውም፣ ተራ ጠቅላይ ሚኒስትርም ነበሩ፡፡
ከዕለታት አንድ ቀን ግን፣ በአንድ ተራ ምሽት 
‹‹ተራው ጠቅላይ ሚኒስትር›› ሲኒማ ቤት ሄደው አንድ 'ተራ'
 ኮሜዲ ተመልከተው ሲወጡ በአንድ ጥቁር ኮት በለበሰ "ተራ" ነፍሰ ገዳይ ተገደሉ፡፡
ማን ገደላቸው?
ለዚህ ጥያቄ አጭሩ መልስ "እንጃ!" የሚል ነው፡፡
ፖሊስንም፣ አባዲናንም፣ ወንጀል ምርመራንም፣ አቃቢ ሕግንም ብትጠይቁት 
ይህንኑ ነው የሚላችሁ፡፡ "እኔንጃ!"…. "እኛንጃ!"
ወደው አይደለም ታዲያ፡፡ ወንጀለኛው ተነነና ነው…ቢፈለግ 
ቢፈለግ ዱካው ጠፋና ነው…፡፡ ለ34 ዓመታት!
የስዊዲኑን ጠቅላይ ሚኒስትር የገደላቸው ማን እንደነበር ይፋ ሆነ
"አምባገነናዊ መንግሥት ሲመሰረት ተባባሪ ላለመሆን ኃላፊነቴን ለቅቄያለሁ" ወ/ሮ ኬሪያ
ሰሜንና ደቡብ ኮሪያ "በፊኛ ምክንያት" ግንኙነታቸውን አቋረጡ
የፓልማ ኑሮ ተራ ቢመስልም ሞታቸው ተራ ሊሆን ያልቻለውም ለዚሁ ነው፡፡ 
ጉዳዩ ተዳፈነ ሲባል ድንጋይ ፈንቅሎ ይነሳል…፡፡
 አበቃለት ሲባል…አንዱ ደውሎ…'እኔ ነኝ የገደልኳቸው፤ እባካችሁ እሰሩኝ' ይላል፡፡
ነገሩ እኛ ለበዓሉ ግርማ ሞት እንደምንብሰለሰለው መሆኑ ነው፡፡ 
ለስዊድኖች የጠቅላይ ሚኒስትር ፓልማ ሞት እንዲያ ያለ ነው፤
 እንቆቅልሽ…ሁልጊዜም የሚከነክን፣ የሚያብከነክን…፡፡
ዶ/ር ጃን ቦንደርሰን በግድያው ዙርያ መጽሐፍ የጻፉ ዝነኛ ደራሲ ናቸው፡፡
 የተሰኘ ወፍራም ሥራ አላቸው፡፡
በዚሁ የግድያ እንቆቅልሽ ላይ ለቢቢሲ ሰሞኑን ሲናገሩ፣ 
ምን ማለት መሰለህ፣ እንዴት ብዬ ላስረዳህ?
 ነገሩ እኮ ማርጋሬታ ታቸር በዝነኛው የሎንዶን አደባባይ
 (ፒካዲሊ ሰርከስ) በሽጉጥ ተደብድባ ተገድላ፣ 
ገዳይዋ ተንጎማሎ ያላንዳች ስጋት ባቡር ተሳፍሮ ሲሰወር ማለት ነው…ይህ 
ነው'ኮ የሆነው፤ የዛሬ 34 ዓመት በስቶክኾልም"፡፡
ይልቅ ጊዜ አናጥፋ! "ማን ገደላቸው?"ን ትተን "እንዴት ተገደሉ"ን እናስቀድም፡፡
ሰሜን ኮሪያ ቅር ተሰኝታለች። ከጎረቤት ደቡብ ኮሪያ ጋር የተጀመሩ ግንኙነቶችን 
በሙሉ አቆማለሁ ብላ ስትዝት ነበር፤ ይህንንም አድርገዋለች።
ደቡብ ኮሪያ እውነትም ደንበኛ ጠላት አገር ናት ብላታለች።
ሰሜን ኮሪያን ያስኮረፋት ከደቡብ ኮሪያ የሚነሱ "ጠብ አጫሪ"
ያለቻቸው ፊኛዎች ናቸው። ፊኛዎቹ የሚላኩት ደግሞ 
ሰሜን ኮሪያን ከከዱ ከዐዕራሷ ዜጎች መሆኑ አበሳጭቷል።
ከሰኞ ጀምሮ በሰሜን ኮሪያ ድንበር ከተማ ካውሶንግ በኩል ሲደረግ የነበረው 
ዕለታዊ የስልክ ግንኙነትም አብቅቷል ብለዋል የሰሜን ኮሪያ ባለሥልጣናት።
ሁለቱ አገራት በመሀላቸው ያለውን ጠላትነት ለመቀነስ በዚህች የድንበር ከተማ
ቢሮ ከፍተው ከ2018 ጀምሮ ግንኙነት ለማድረግ ሲጥሩ እንደነበር ይታወሳል።
ሰሜንና ደቡብ ኮሪያ ዛሬም ድረስ በጦርነት ላይ እንዳሉ ነው የሚገመተው፤ 
ምክንያቱ ደግሞ በፈረንጆቹ 1953 ጦርነት ሲያቆሙ 
አንዳችም የረባ መደበኛ የሰላም ስምምነት ስላልተፈራረሙ ነው።
የደቡብ ኮሪያ እና የሰሜን ኮሪያ የብሽሽቅ ፊኛዎች ውዝግብ
ከሰሜን ኮሪያ ወዳጆች መካከል ኢትዮጵያ አንዷ ናት
ስድስት ነጥቦች ስለሰሜን እና ደቡብ ኮሪያ
የኮሪያ ማዕከላዊ ዜና አገልግሎት (ኬሲኤንኤ) 
እንዳስተላለፈው መግለጫ ከሆነ ታላቋ ሰሜን ኮሪያ
 ከጠላት አገር ደቡብ ኮሪያ ጋር ለመቀራረብ ከፍታው የነበረችው 
ጊዜያዊ ቆንስላ ከማክሰኞ ሰኔ፣ 2020 ማለዳ ጀምሮ ዘግታዋለች።
ወታደራዊ የግንኙነት መስመሮችም ከእንግዲህ አንድ በአንድ ይዘጋሉ።
ይህ ሁለቱን አገራት አገናኝ ቢሮ ባለፈው መስከረም በወረርሽኙ ምክንያት 
ቢዘጋም ሁለቱ አገራት እርስ በእርስ 
የሚያደርጉትን የስልክ ግንኙነት ሲያሳልጥ ቆይቶ ነበር።
ሁለቱ ኮሪያዎች በቀን ቢያንስ ሁለት ጊዜ ስልክ ይደዋወሉ ነበር። 
አንዱ ጠዋት 3 ሰዓት ላይ 
ሌላኛው አመሻሽ 11 ሰዓት ላይ። ሰኞ ዕለት ግን በ21 ወራት 
ለመጀመርያ ጊዜ "ስልክ ደውዬላት ሰሜን ኮሪያ ስልኬን አላነሳችውም" 
ስትል ደቡብ ኮሪያ አስታውቃለች።
ሰሜን ኮሪያ ለዚህ በሰጠችው ምላሽ 
ስልክሽን ያላነሳሁት ከዚህ ወዲህ ፊት ለፊት መገናኘትም ሆነ
 በስልክ ማውራቱ ዋጋ ቢስ በመሆኑና 
ድርጊትሽ ሁሉ ለብስጭት እየዳረገኝ ስለሆነ ነው" ብላታለች።
የሰሜን ኮሪያው ተፈሪ መሪ የኪም እህት የሆነችው ኪም ዮ ጆንግ 
ባለፈው ሳምንት በአገሪቱ ቴሌቪዥን ባስተላለፈችው መልዕክት "ከአገሬ የከዱ 
ባንዳዎች ከደቡብ ኮሪያ ሆነው በራሪ ወረቀቶችን የያዙ ፊኛዎችን እየላኩ አበሳጭተውኛል፤ 
ስለዚህ እርምጃ እወስዳለሁ" ስትል አስፈራታ ነበር።
በዚህ መግለጫዋ ይህ ጠብ አጫሪ መልእክቶችን የያዙ ፊኛዎችን ወደ ሰሜን ኮሪያ መላክ
 ሁለቱ ጎረቤት አገራት የደረሱበትን የሰላም 
ስምምነት የሚጥስና እኛንም የሚያበሳጭ ነው ብላለች።
ድርጊቱ በፍጥነት ካልቆመ ግንኙነት ልታቋርጥ እንደምትችልም ስትዝት ነበር።
ሁለቱ አገራት በ2018 ፓንሙጆም ላይ ባደረጉት ጉባኤ ሙን እና 
ኪም ሰላም ለመፍጠር መስማማታቸው ይታወሳል።
ከሰሜን ኮሪያ የከዱ ዜጎች ደቡብ ኮሪያ ከገቡ በኋላ ፖስት ካርዶችና በራሪ 
ወረቀቶችን የያዙ ፊኛዎችን ወደ ሰማይ በማጎን ወደ ሰሜን ኮሪያ እንዲገቡ
የማድረግ ነገር ለዓመታት የተለመደ ተግባራቸው ሆኖ ቆይቷል።
ፊኛዎቹ አንዳንድ ጊዜ ቼኮሌትና የፍቅር ደብዳቤዎችም ይታጨቁባቸዋል።
የፖለቲካ መልእክቶችንም ይይዛሉ። ይህ ነገር ደግሞ ሰሜን ኮሪያን እጅጉኑ ያበሳጫታል።
ደቡብ ኮሪያ ግን ነገሩ ሐሳብን በነጻነት የመግለጽ ጉዳይ አድርጋ ነበር የምትመለከተው።
በደቡብ ኮሪያ የሚኖሩ ከሰሜን ኮሪያ የከዱ የሰሜን ኮሪያ አርበኞች ማኅበር አባላት ይህንን
በፊኛ መልዕክት በንፋስ ወደ ሰሜን የመላኩን ተግባር በፍጹም እንደማያቆሙት ሲዝቱ ነበር።
ይህ ሐሳብን የመግለጽ መብታችን ካልተከበረማ
 ምኑን ደቡብ ኮሪያ ኖርነው ሲሉ አስተያየት ይሰጡ ነበር።
ድርጊታቸውን እንዲያቆሙ ደቡብ ኮሪያም ፍላጎት እንዳላት ገልጻ ነበር፤ 
ምክንያቱም ሰሜን ኮሪያ በዚህ ድርጊት ክፉኛ አየተበሳጨችና ደሟ እየፈላ በመምጣቷ ነበር።
ሰሜን ኮሪያዊያን በአብዛኛው ኢንተርኔት የላቸውም፤ ቢኖራቸውም መረጃን
እንደልብ ማሰስ አይችሉም። ብቸኛ የመረጃ ምንጫቸውም የአገሪቱ ቴሌቪዥን ጣቢያ ነው።
በሁለቱ ኮሪያዎች መካከል የነበረው ጠላትነት ረገብ ያለው እንደ ፈረንጆቹ በ2018
የሁለቱ አገራት መሪዎች ሦስት ጊዜ ከተገናኙ በኋላ ነበር። እንዲህ በከፍተኛ 
ባለሥልጣናት ደረጃ ሁለቱ አገራት ከዚያ በፊት ተገናኝተው አያውቁም።
ፒዮንግያንግ ከሴኡል ጋር ያላትን ግንኙነት እየቆረጠች የመጣችው ዛሬ ሳይሆን ኪም
ከዶናልድ ትራምፕ ጋር በቬትናም ሃኖይ ሊያደርጉት የነበረው ግንኙነት ከተሰረዘ በኋላ ነው።
ሁለቱ ኮሪያዎች ከ1950-53 ያደረጉት ጦርነት ያበቃው በሰላም ስምምነት ሳይሆን
በተኩስ አቁም ብቻ ስለነበረ አሁንም 
ድረስ ሁለቱም አገራት ጦርነት ላይ እንደሆኑ ነው የሚያስቡት።
የክልሉን ሰላም ለማደፍረስ የሚሰሩ አካላትን እንደሚታገሉ የአርሲ ዞን ወጣቶች ገለጹ
አዲስ አበባ፣ ሐምሌ 29፣ 2012 (ኤፍ.ቢ.ሲ) 
የጸረ-ሰላም ኃይሎችን ተልዕኮ ለማስፈጸም ሲባል
 የክልሉን ሰላም ለማደፍረስ የሚሰሩ አካላትን እንደሚታገሉ የአርሲ ዞን ወጣቶች ገለጹ።
ወጣቶቹ የአካባቢውን ዘላቂ ሰላም 
በማስጠበቅ ዙሪያ ከፌዴራልና ከክልሉ 
አመራሮች ጋር በአሰላ ከተማ እየተወያዩ ነው።
በውይይት ላይ የአርቲስት ሃጫሉ ሁንዴሳን ግድያ ተከትሎ በዞኑ በተከሰተው
 የጸጥታ ችግር የደረሰውን ጥፋት ወጣቶቹ አውግዘዋል።
“የጥፋት ኃይሎች አጀንዳ ማስፈጸሚያ አንሆንም” 
ያሉት የመድረኩ ተሳታፊዎች በከተማውም ሆነ
 በክልሉ የህግ የበላይነት እንዲረጋገጥ የበኩላቸውን እንደሚወጡም አስታውቀዋል።
የመለስ አመራር አካዳሚ ፕሬዚዳንት አቶ አወሉ አብዲ እንደተናገሩት የአርቲስት
 ሃጫሉ ሁንዴሳን ግድያ ተከትሎ በዜጎች ህይወትና ንብረት ላይ ከፍተኛ ጉዳት ደርሷል።
ከዚህ ባለፈም አሁን ካለው ወቅታዊ ሁኔታ ተያይዞ ጥንቃቄ በጎደለው እንቅስቃሴ ምክንያትም 
የኮሮና ቫይረስ ወረርሽኝ ተጋላጭነት ስጋት ከፍተኛ መሆኑንም ገልፀዋል።
እንደ ኢዜአ ዘገባ ወጣቶች በማንኛውም ሁኔታ ለሃገር ሰላምና ለህዝቦች አንድነት መናጋት ተግተው 
ለሚሰሩ ጸረ-ሰላም ኃይሎች ተልዕኮ ማስፈጸሚያ ሊሆኑ እንደማይገባም አሳስበዋል።
የአሰላ ከተማ ከንቲባ አቶ ገብሬ ኡርጌሶ በበኩላቸው ችግሩ መከሰቱን ተከትሎ የከፋ ጉዳት 
እንዳይደርስ የአሰላ ወጣቶች ያበረከቱት አስተዋጽኦ ከፍተኛ መሆኑን ተናግረዋል።
“የአሰላ ከተማ ሁሉም ብሔር ብሔረሰብና ኃይማኖት ተከባብሮ በሰላም የሚኖርበት የመልካም 
እሴቶች ባለቤት ነው”ያሉት ከንቲባው ህዝቡ ከገዛ ወንድሙ ጋር እንዲባላ የሚሰራውን 
የጥፋት ኃይሎች ሴራ ተከታትሎ ማክሸፍ እንደሚገባም ተናግረዋል።
የዞኑ አስተዳዳሪ አቶ አሊ ጀማል በመድረኩ ላይ እንደተናገሩት የአርሲ ዞን 
ሁሉም ህብረተሰብ በተረጋጋ ሰላም ተከባብሮ በመኖር ዘመናትን ያሳለፈ የተከበረ ታሪክ ያለው ነው።
የአርቲስት ሃጫሉን ግድያ ተከትሎ የተስተዋለው ሁከትና ግርግር የነጻነት ተምሳሌት የሆነውን
 ወጣት ስም የሚያጎድፍ ተግባር እንደሆነም አመልክተዋል።
እየተካሔደ ባለው የውይይት መድረክ ላይ ከክልሉና 
ከፌዴራል የመጡ የስራ ኃላፊዎችን ጨምሮ 
ኢትዮጵያ ሃገራችን በአሁኑ ወቅት፤
 ከመቸውም ጊዜ በባሰ ሁኔታና ደረጃ፤ በውስጥ ተደራጅተው፤ 
በውጭ ኃይል በገንዘብ፤ በቴክኒክ፤ በመረጃ፤ 
በመሳሪያና በሌሎች ግብአቶች ተደግፈው፤ 
ጠባብ ብሄርተኞች፤ ጽንፈኞች፤ ሽብርተኞች፤ ቅጥረኞች፤ 
ከሃዲዎችና በተደጋጋሚ የፈፀሟቸውና አሁንም በንፁሃን 
እናቶቻችንና እህቶቻችን ላይ በተቀነባበረ ደረጃ የሚያካሂዱቸው 
የተቀነባበሩሩ የዘውግ ዘውግና ኃይማኖት ተኮር እልቂቶች፤ 
አገራችን ኢትዮጵያንም ወደ ጥፋት አፋፍ እያሸጋገሯት ነው።
በ 10/23/2016 “የአማራው ሕዝብ ህልውና” 
በሚል እርእስ” በጻፍኩት ማሳሰቢብያ፤ ፀረ-ኢትዮጵያና 
ፀረ-ኢትዮጵያዊነት ሴረኛው ህወሓት በማኒፌስቶው 
በጸነሰው አቅድ መሰረት በመሰብሰብ ሽብርተኞች አደጋውን
 እንደሚያስፋፉትና ለሕዝቡ ብቻ ሳይሆን ለኣገራችንም
 ህልውና ጭምር አደጋው እንደሚያሰጋት ጠቁሜ ነበር።
ዛሬ ሰፋ አድርጌ ስመለከተው፤ የትግሉ ጎራ ግልጽ ነው።
 በአንድ በኩል ቀና ደፋ የሚለው፤ ግን ገና አስተሳሰቡን፤ 
ኃይሉንና አቅሙን፤ ከኢትዮጵያ ፍላጎት ጋር ያላመጣጠነው 
ክፍል፤ በሌላ በኩል ባለፉት አርባና አምሳ አመታት ዘውግንና ኃ
ይማኖትን ለይቶ ሲንቀሳቀስ የቆየው፤ ግዙፍ የውጭ ድጋፍ ያለው፤ 
ጠባብ ብሄርተኛነትን፤ ዘረኛነትን፤ ጽንፈኛነትን፤ “እኛና እናንተ”
 ባይነትን፤ “ክልላዊነትን” ባጭሩ፤ ፀረ-ኢትዮጵያና ፀረ-ኢትዮጵያዊነትን 
መለያው ያደረገው የብሄርተኞች ስብስብ ተዘጋጅቶ፤ 
ታጥቆ የተደራጀና የተቀነባበረ እልቂትና አገራችንን 
የማፍረስ ስራዎች በማካሄድ ላይ ይገኛል።
የመጀመሪያውን ክፍል ለምንደግፍ አገር ወዳዶች፤ ይህን ፈተና እንደ ወሳኝ 
እድል አይተን ተበታትኖና ሳይናበቡ ከመጨነቅ አለማችን ወጥተን 
ወደ ብሄራዊ አንድነት ከመሰብሰብ ውጭ ሌላ አማራጭ እንደሌላን 
ለማሳሰብ እፈልጋለሁ። ይህን ካደረግን፤ 
ረዢምና አስደናቂ ታሪክ ያላት፤ ለጥቁር ሕዝቦች ሁሉ የነጻነት 
ተምሳሌት የሆነችው፤ በፍጥነት ለማደግ የመቻል እድሏ ሰፊ የሆነችው፤
 የአፍሪካ መዲና ኢትዮጵያ በምንም አትጠፋም እላለሁ። ይኼ ግን በምኞች ብቻ 
እንደማይሳካ ካለፉት ዓመታት ታሪካችን ልንማር እንችላለን። ኢትዮጵያን 
ለመታደግ የምንችለው በኢትዮጵና በኢትዮጵያዊነት የምናምነው ብቻ ነን።
 ፈረንጆችን ባናምናቸው እመርጣለሁ። 
በቅርቡ የሚያስተጋቧቸውን ሁኔታዎች ብቻ መመራመሩና መመልከቱ በቂ ነው።
እንደገና ላሰምርበት የምገፈልገው፤ የአማራው ሕዝብ 
ህልውና ከኢትዮጵያ ህልውና ጋር የተያያዘ መሆኑን ነው።
በሁለተኛው ክፍል ያስቀመጥኳቸው ኃይሎች ከውጭ መንግሥት (መንግሥታት ጋር) 
ተቀናጅተው፤ ኢትዮጵያንና ኢትዮጵያዊነትን  በማያሻማ ደረጃ በማፈራረስ ላይ ይገኛሉ። 
ዝግጅታቸውና አቀነባበራቸው 
ስር-ነቀል ለውጥን ስኬታማ ለማድረግ መሆኑ በግልጽ ይታያል። 
“አገር ሲፈርስ ጃርት ያበቅላል” እንዲሉ፤ 
ሌላው ቀርቶ፤ በነጻነቷ ኮርታና ተከብራ በምትታወቀው 
አገራችን በኢትዮጵያ የግብፅን ባንዲራ ይዘው ሰልፍ የወጡ ግለሰቦች 
የሚታዩባት አገር ሆናለች። መለያችን ግብፅ ናት የሚሉ ግለሰቦች ጦርነት ቢካሄድ፤ 
ግብፅን ደግፈው ኢትዮጵያዊያንን ለመግደል ዝግጁ ናቸው ማለት ነው። 
እነዚህ ፀረ-ኢትዮጵያና ፀረ-ኢትዮጵያዊነት መመሪያቸው የሆኑት ግለሰቦች 
ኢትዮጵያን ጠልተው ግብፅን የሚያፈቅሩ ከሆነ የምመክራቸው 
ወደ ካይሮ ይሂዱና የተሻለ ኑሮ ትስጣቸው እላለሁ። ታሪካችንና 
እሴቶቻችን ሙሉ የክብርንና የነጻነትን እሴቶች የያዙ 
መሆናቸውን የሚያዩት ይህን ሲያደርጉ ብቻ ነው።
ለነዚህና ተመሳሳይ አመለካከት ላላቸው ሁሉ የምመክረው፤ 
ቅጥረኛና ሎሌ ሆኖ ከመኖር በድህነትና በነጻነት መኖርን 
እንመርጣለን ብሎ መስዋእት የሆነውን የኢትዮጵያን ጀግኖች 
ታሪክ ማወቅ ይበጅ ነበር የሚል ነው። ይህን እሴትና ፈለግ የሚከተለው 
ትውልድ ብቻ ነው ኢትዮጵያንና ኢትዮጵዊነትን ሊታደግ የሚችለው። 
ህብረትንና አንድነትን እንምረጥ፤ ለብሄርተኝነት፤ 
ለዘረኝነት ቦታ አንስጥ የምለው ለዚህ ነው።
ኢትዮጵያን ከድህነትና ከኋላ ቀርነት አሮንቃም ነጻ የሚያወጣት 
ይህ የማህበረሰብ ክፍል ብቻ ነው። ህብረት ይኑረን የምለው ለዚህ ነው። 
ግብፅን ተቃውሞ የሕዳሴን ግድብ ስኬታማ ለማድረግ የሚችለው ኃይልም ይኼው ነው። 
ህብረት ይኑረን የምለው ለዚህ ነው። ተራው ኢትዮጵያዊ ካለችው ገንዘብ እያወጣ ህዳሴን 
ለመገንባት የቻለው ህብረት ስላለው ነው። ከሃዲዎችና ቅጥረኞች 
እንኳን ይህን ለማጤንና ለማድረግ ቀርቶ ሰብአዊ ፍጥረት ምን እንደሆነም አያውቁም። 
የሚተባበሩት ለጥፋት እንጅ የተራውን ሕዝብ ኑሮ ለማሻሻል አይደለም።
ቢሆንማ በሻሸመኔ ሆነ በሌላው ክፍል ታታሪዎች አርባ ዓመት ጥረው 
ግረው የመሰረቱትን የኢኮኖሚ ተቋም፤ ለብዙ ድሃዎች
 የስራ እድል የፈጠረውን ብሄር እየለዩ አያወድሙትም ነበር።
የዘውግ ጥላቻ ውድመት ነው።
የህወሓት ቡድን መለያው በማኒፌስቶው ላይ 
“የአማራውን ሕዝብ የትግራይ ሕዝብ ጠላት ነው” 
ብሎ በመበየን፤ ይህን ታላቅ ሕዝብ ለአደጋ አጋልጦት ወደ መቀሌ መግባቱ ነው። 
የኢትዮጵያን ሕዝብ ከቋንቋ ውጭ ለመለየት አይቻልም። 
አማራውና ትግሬው፤ አማራውና ኦሮሞው፤ ኦሮሞውና ሌላው ወንድማማች ሕዝብ ነው። 
ሰማንያ በመቶ የሚሆነው ድብልቅ ነው። 
ከቋንቋው ውጭ ይህን ታላቅ ሕዝብ እንዴት ለመለየት ይቻላል? አይቻልም። 
የሚለዩት ልሂቃን፤ ጽንፈኞች፤ ጠባብ ብሄርተኞችና የኢትዮጵያን 
አንድነት የማይፈልጉ ፈረንጆች ናቸው። የሚለዩት ግብጾች ናቸው። 
ለምን? ለራሳቸው ጅዖፖለቲካዊና ኢኮኖሚያዊ ጥቅም ብቻ። 
የግብፅ ዋና ዓላማ አባይን በበላይነት መቆጣጠር ነው። ይህን ለማድረግ የምትችለው 
የኢትዮጵያን ሕዝብ በመከፋፈል፤ 
አገራችን ደክማና ኋላ ቀር ሆና እንድትቆይ በማድረግ ብቻ ነው።
ግብፅ የውክልና ጦርነት እድምታካሂድ በተደደጋጋሚ እኔ ብቻ ሳልሆን 
የታወቁ ተመራማሪዎችና የታሪክ ምሁራን ዘግበውታል። ወደ አገር 
ውስጥ የሥልጣን ግብግብና እልቂት ስሄድ፤ ለኢትዮጵያ ደህንነትና 
ብልጽግና የሚመኝ ኃይል አንዱን ዘውግ ወይንም ኃይማኖት ከሌላው 
እየለየና ድጋፍ እየሰጠ እርስ በርሳችሁ ተፋጁ አይልም። ይህን ሲያደርግ የሚያገልግለው 
የኢትዮጵያን ጠላት መንግሥታት፤ በተለይ ግብፅጽን ነው። 
የውጭ ጠላት፤ ቅጥረኞችን እየመለመለ፤ በገንዘብ እያባበለ፤ 
የውጭ መገናኛ መሳሪያ እየሰጠ እልቂት እንዲያካሄድ ማድርገጉ ባያስደንቅም፤ 
የሚያስደንቀው በተከታታይ፤ የውስጥ አርበኞችን ለማደራጀት፤ ለማስታጠቅ፤ 
ለማስልጠን ተቀባይነት የሚያገኝበት ምቹ ሁኔታ ማግኘቱ ነው። ማን አመቻቸው? 
ይህን ለሌላ ጊዜና ለሌሎች ልተወው።
የተቀነባበረው አመጽና እልቂት ገጽታ ምን ይመስላል?
የዝነኛው አርቲስት የኃጫሎ ሁንዴሳ አስቃቄና ኢ-ሰብ አዊ ግድያ ታስቦበት፤ 
ታቅዶበት የተፈጸመ ወይንጀል ነው። ገዳዮቹ ምህረት ሊደረግላቸው አይገባም። 
ይህ ግድያ ብቻውን ሊታይ አይገባም። በተከታታይ የተካሄዱ የፖለቲካ የግድያ 
ሙከራዎችና ግድያዎች ሊጠቀሱ ይገባል። እነዚህን በጅምላ “የሰኔ ግድያዎች” ልበላቸው።
በጠቅላይ ሚንስትር ዶር ዐብይ አህመድ ላይ 
የተደረገውን የነፍስ ግድያ ሙከራ ማን አደረገውና ለምን?
ከአንድ ዓመት በፊት በሰኔ በነ ዶር አምባቸው መኮነንና ጓዶቹ፤ 
ብርጋዴር ጀኔራል አሳምነው እና በኢትዮጵያዊው 
የጦር መኮነን እና ኢታ ማጆር ሹም ሳእረ ላይ የተካሄደውን 
ጭካኔ የተሞላበት ግድያ ማን ጠነሰሰውና ማና አካሄደው?
ለሶስተኛ ጊዜ በሰኔው ወር፤ በኃጫሎ ላይ የተካሄደውን የነፍስ ግድያስ ማን ጠነሰሰው፤ 
ማን አቀነባበረው፤ ማን ፈጸመውና ለምን?
እነዚህና ሌሎች ተመሳሳይ የፖለቲካ ግድያዎች ለፖለቲካ 
ሥልጣን ዓላማ የተቀናጁ እንጅ የግል የቂም በቀል ግድያዎች አይደሉም። 
ቸልተኛነት ያስበላል የምለው ለዚህ ነው። በመጀመሪይው የግድያ ሙከራ ላይ ፈጣንና 
የማያሻማ እርምጃ ቢወሰድ ኖሮ ተደጋጋሚነት ሙሉ በሙሉ ይጠፋል ለማለት ባልችልም፤ 
ይቀንሳል። የሕግ የበላይነት ትርጉም ይኖረዋል። ሌሎችም ግድያዎች፤ 
ለምሳሌ፤ ዘውግን ወይንም ኃይማኖትን ኢላማ ያደረጉ በቀላሉ ከታለፉ፤ 
የተመለመዱ ይሆኑና  ግድያዎቹ ተከታታይ ይሆናሉ።
ለማንኛውም፤ የኢትዮጵያ መሰረታዊ ጠንቅና ችግር የውስጥ መሆኑ በተከታታይ ይታያል ። 
ተራው ሕዝብ አይደለም። የኢትዮጵያ እናቶችና ወጣት ሴቶች 
እንጨት እየተሸከሙ ግብፅን እንደግፋለን፤ ዓባይን መገደብ አያስፈልግም 
የሚሉ ግለሰቦችና ስብስቦች አሁንም የሚኖሩባት አገር የምታሳየቸው 
ግድፈቶችና ክፍተቶች አሉ። ብሄርን ከብሄር፤ ኃይማኖትን
 ከኃይማኖት ጋር የሚጋጩ ግለሰቦች፤ ስብስቦች፤ በየክልሉ ደሞዝ እየተከፈላቸው
 ለአጥፊዎች ተገንና ሽፋን የሚሰጡ ባለሥልጣናት ያሉባት ክፍተትና እደጋ የተሸመከች  
አገር መሆኗን ያሳያል። ጠብ ጫሪዎች፤ ሕዝብን ከሕዝብ ጋር አጣልተው 
የሚሸሹ ወይንም የሚደበቁ፤ በውጭ ሆነው ያለምንም ስጋት ራሳቸው በነጻ አገር 
እየኖሩ ለተራው ድሃ ህዝብ ደንታ የሌላቸው ከሳት ላይ ቤንዚን የሚነሰንሱን ግለስቦች 
በቸልተኛነት ስትመለከት የቆየች አገር ናት ኢትዮጵያ። ዘውግና ኃይማኖት እየለዩ ብቻ
 እናቶቻችን፤ አክስቶቻችን፤ በአገራቸው የስራ እድል ሲያጡ፤ በርሀና ባህር ተሻግረው 
አሰቃቄ በሆነ ደረጃ በመካከለኛው ምስራቅ ተሰደው የቀን ሰራተኛ እንደሆኑ 
እያየዩ በአገራቸው የተሻለ የስራ እድል በመፍጠር ፋንታ ብሄርተኞችና ጽንፈኞች 
ልዩነቶችን ያበረታታሉ። ግጭቶችን ይፈጥራሉ፤ ንጹሃንን በዘውግ እየለዩ ይገድላሉ። 
ለግብጽ አገግጋይ እንሁን ይላሉ።
የፖለቲካ ልሂቃንም፤ በአብዝኛው ገንቢ የሆኑ አማራጮችን ሲያቀርቡ አላይም።
 በኢትዮጵያና በኢትዮጵያዊነት 
እናምናለን የሚሉትም ቢሆኑ እስካሁን ድረስ በአንድነት 
ለአንድ አገር ብሄራዊ አላማና ልማት 
አማራጮችን ለሕዝብ ሲያያቀርቡ አላየሁም። 
በተጻራሪው ክፍል የተሰብሰበቡት 
አፍራሽ ስብስቦች፤ ማለትም፤ ጠባብ ብሄርተኞች፤
 የብሄር አክራሪዎችና ትምክህተኞች፤ የእነዚህ ኃይሎች የውጭ 
ደጋፊዎችና አቅም ገንቢዎች፤ ጦር አቀባዮች፤ 
የማህበረሰብ ሜድያ አርበኞች ወዘተ
 የችግሩ ዋናው አካል ናቸው። ጥላቻንና 
እልቂትን የሚያካሂዱት እነዚህ ናቸው።
ድሃው ተራ ሕዝብ ለጎረቤቱ ጠላት ሆኖ አያውቅም። 
ዛሬም እንዳለፉት 
የኢህአዴግ አመታት፤ የዘውግ ጥላቻን ጽንሠ ሃሳብ ማን መሰረተው፤ 
ማን ያራግበዋል፤ ማን እንደ መርዝ አስራጨው፤ ማን ይጠቀምበታል፤ 
ማንን ይጎዳል? ብለን መጠየቅ ተገቢ ነው። ምክንያቱም ችግሩን በሚገባ 
ተረድተን መፍትሄ ካልፈለግንለት፤ ጥላቻው ለንጹሃን ሞትና ለግዙፍ ንብረት 
ውድመት ጠንቅ ከመሆኑ ባሻገር፤ አገርንም ያጠፋል። 
አሁን ያለንበት ደረጃ ይኼው ነው።
የኢህአዴግ መንግሥት ሲመሰረት፤ 
ህወሓት መራሹ ቡድን የኢትዮጵያዊያንን ብሄራዊ 
አንድነት (እኛ ኢትዮጵያዊያን በሚል ስያሜ) መሰረት በማድረግ ፋንታ 
“የብሄር፤ ብሄርሰብና ሕዝቦችን” መለያ አድርጎ ያዋቀረው ሕገ መንግሥትና 
የክልል አስተዳደር ልዩነቶች እንዲሰፉና እየተካረሩ እንዲሄዱ  ገደብ የሌለበት 
ማንነትን እያመረተ ቆይቷል።
 የዜግነት መብት ተቀዳሚ አለመሆኑ በየክልሉ ለተፈለፈሉ የፖለቲካ
 ልሂቃን ኑሮ አመች ሁኔታን ከመፍጠሩ በስተቀር ለነዋሪው ሕዝብ ያስገኘው 
መብትና ጥቅም የተወሰነ ነው። 
የክልሉ አስተዳደር ያስከተለው አሉታዊ ውጤት ግዙፍ ነው።
በዘውግ የተዋቀረና በዘውግ ርእይቱ የሚያምን ቡድን፤ ይህን  ሕዝብን የሚያጨራርስ፤
 አገርን የሚያጠፋ ጠንቅ ፈጥሮ ሊፈታው አልቻለም።
 ስር ነቀል መፍትሄ በመፈለግ ፋንታ፤ ችግሩን ሲያስታምመው ቆይቷል። 
በሳቱ ላይ ቤንዚን የሚረጩቱን አጥፊዎች በእንዝህላልነት ቸል 
ብሏቸው ወይንም ትቷቸው ቆይቷል። 
አጥፊዎቹ ይጠብቁት የነበረው እድል እስከሚፈጠር ድረስ ነበር። 
እድሉን ራሳቸው ፈጥረዋል፤ የውጭ ኃይሎችም፤ በተለይ ግ
ብጽ ፈጥራላቸዋለች። ይህን የህዳሴ ግድብና የአባይ ወንዝ መዘዝ ልበለው።
ግብፅ ኢትዮጵያን ለማጥቃት ከጥንት ጀምራ ልዩ ልዩ ዘዴዎችን ተጠቅማለች። 
ከእነዚህ መካከል የአገር ውስጥ “አርበኞችን” መመልመልና በገንዘብ ደጉሞ ማሰማራት 
አንዱ ዘዴዋ ነው። 
በሃይማኖት ስም፤ በፖለቲካ ስም፤ ወዘተ። 
ዘዴው ብዙ ነው። ስንት ትከፍላለች? አባይ ወንዝ በገንዘብ አይተመንም።
 ዓባይ የህልውናና የብሄራዊ ደህንነት፤ የኑሯችን መሰረት ጉዳይ ነው። 
ግብፅ የአባይን ወንዝ በበላይነት ለመቆጣጠር መቶ 
ሚሊየን ዶላር በአንድ ጊዜ ፈሰስ ብታደርግ አልደነቅም። 
አስር ሽህዎች ንጹህ ኢትዮጵያዊያን ቢሞቱ ግብፅ ደንታ የላትም። 
የኢትዮጵያ መንግሥት ፈርሶ አገራችን መንግሥት አልባ ብትሆን ትመርጣለች። 
ለዚህ ነው፤ ግብፅ ኢትዮጵያን በቀጥታ በጦርነት ለመዋጋት አቅም ባይኖራትም
 የውክልናውን ጦርነት በምንም ደረጃ አታቆምም የምለው።
የእንግሊዙ መገናኛ ቴሌግራም ዩኬ July 4, 2020, ባቀረበው ዘገባ፤ 
አንድ የግብፅ አውሮፕላን ከግብጽ ተነሰቶ በብዙ ሽይዎች 
የሚገመት ካላሽንኮብ፣ ሮኬትና ሌሎች ልዩ ልዩ መሳሪያዎች
 ጭኖ ወደ ሞቃዲሾ፤ ሶማልያ በረረ። የሶማልያ መንግሥት 
ይህን መሳሪያ መልሱት እንጂ ከጎረቤት አገር ከኢትዮጵያ ጋር
 ለመጋጨት አነፈልግም ብሎ ወደ ካይሮ እንዲመለስ ያደረገው በቂ ምሳሌ ነው።
ግብጽ ኢትዮጵያን በቀጥታ ለመዋጋት ሞክራ በተደጋጋሚ ተሸንፋለች። 
ያላት ሌላ አማራጭ የውክልና ጦርነት ማካሄድ ነው። 
ለዚህ ደግሞ እድል አላት፤ ቅጥረኞችን ማባበል፤ 
ገንዘብ ብቻ ሳይሆን መሳሪያም እያቀበለች ኢትዮጵያን ማዳከም ነው። 
የርስ በርስ ጦርነት እንዲካሄድ ታመቻቻለች ማለት ነው። 
በሰሜን ህወሕት መራሹ ቡድን “የእርስ በእርስ ጦነት አዋጅ አውጇል”
 እየተባለ ይወራል። በምስራቅና በደቡብ፤ በአዲስ አበባና በዙሪያዋ፤ 
የሽኔ ኦነግ፤ የአል-ሸባብ፤ የቄሮና ሌሎች አክራሪዎችና አመጸኞች 
ንጹሃንን እየገደሉ “የነፍጠኛውን መንግሥት” 
ማንበርከክ አላማችን ነው ብለው ቅንብሩን የሚያካሂዱት። 
ቀደም ብለን ስራ አለመስራታችን አደጋውን አባብሶታል።
ለማጠቃለል፤ ቅጥረኞች ዘውግንና ኃይማኖትን እየለዩ በተከታታይ 
እልቂት ማካሄድ የተለመደ የሆነው ህወሓት መራሹ ኢህአዴግ 
ሥልጣን ከያዘበት ወዲህ መሆኑ የታወቀና በመረጃዎች የተደገፈ ነው። 
ስርዓት ወለድ ነው የምልበት መሰረታዊ ምክንያት ይኼው ነው።
የዘውግ ተኮሩ ሕገ-መንግሥትና የክልሉ አስተዳደር መለያዎች ጭካኔ፤ 
አንዱን ብሄር ከሌላው እየለዩ ማሳደድ፤ መግደል፤ ኃብትና ንብረቱን፤ 
እሴቱን፤ ተቋሙን፤ ምልክቱን ማፈራረስና በስነልቦናው 
ላይ ተከታታይ ዘመቻዎችን ማካሄድ የተለመደ ሆኖ ቆይቷል።
ይህ ተከታታይ የማውደምና የማጥፋት
 ዘመቻ ትኩረት የተደረገበት የብሄር 
ማጥቃት ሰቆቃና የጭካኔው መጠን በመረጃዎች ተደግፎ ይፋ እየሆነ ሲሄድ፤ 
አረመኔነትን፤ ኢ-ሰብ አዊነትን፤ አውሬነትን፤ 
“ከኔ ዘውግና ከኔ እምነት ውጭ”
 መኖር የለብህም፤ የለባትም የሚል እብሪተኛነትን 
የሚንጸባርቅበ እልቂትን የሚያሳይ ገጽታ ይታያል።
ኢትዮጵያ ገና ሩዋንዳ ከደረሰችበት ደረጃ ላይ አልደረሰችም
 ለማለት አልችልም፤ ከደረሰች ብዙ አመታት አልፈዋል።  
የሩዋንዳ አይነት እልቂት ደሩሷል የምንለው ስንት ንጹህ አማራዎች፤
 ወላይታዎች፤ ጉራጌዎችና ሌሎች ንጹህ ወገኖቻችን ሲሞቱ ነው? 
ብዙ ወገኖቻችን ታርደዋል፤ ሞተው ያልተቀብሩም አሉ፡፡ 
ይህ ጭፍጨፋ ሩዋንዳ፤ ኮሶቮና ሌሎች የዘውግ እልቂቶች 
የተካሄዱባቸውን አገሮች ታሪክ የሚሳይ ኢ-ሰብ አዊ ተግባር ነው፡፡ 
ወንጀል ነው፡፡ ጾታ፤ እድሜ፤ የገቢ መጠን፤ እናት፤ ህጻን፤ ሽማግሌ፤ 
እርጉዝ ሴት፤ ወንድ፤ ቦታ ወዘተ በማይለይ ብሄር
 ተኮር ግድያ በተደጋጋሚ ተካሂዷል ማለቴ ነው። 
ኢላማው በተለይ አማራውን እየለየና ስም እየሰጠ፤ “ነፍጠኛ ነህ” 
እያለ፤ ኢላማ የሆነውን ለይቶና አስቀድሞ ጠቁሞ፤ 
ግድያዎችና አካሂዶበታል፡፡ 
በቅርቡ፤ በወላይታው፤ በጉራጌውና በሌሎች ብሄር አባላት ላይም ጭካኔ
 የሞላበት ጭፍጨፋ ተካሂዷል። ግለሰሰቦችና ቤተሰቦች ጥረው ግረው 
ከሰላሳ እሰከ አርባ ዓመታት በፈጀ ጊዜ ያካበቱትን መዋእለንዋይ ኢላማ 
ተደርጎ እንዲወድም ሆኗል። ይህ ለወገኖቻቸው የስራ እድል፤ 
የገቢ እድል፤ የኑሮ መሻሻል እድል ውድመት፤ የኢኮኖሚ ወንጀል ነው።
ለማጥዕቃለ፤ ምን ለማድረግ እንችላለን?
የትግሉን ጎራ ለይቸ ለማሳየት ችያለሁ የሚል እምነት አለኝ። 
ባጠቃላይ ስመለከተው፤ በኢትዮጵያና በኢትዮጵያዊነት ላይ 
እምነትን ያለን ሁሉ ያለን አማራጭ አንድ ብቻ ነው። 
በአንድነት ተሰብስቦ ኢትዮጵያንና ኢትዮጵያዊነትን መታደግ ወሳኝ ነው። 
ዘውግና ኃይማኖት ተኮር ግድያዎችን ሁሉ ማውገዝ አለብን።
ችግሩ እየተባባሰ ሂዷል የሚሉ ብዙ ታዛቢዎች አሉ፡፡ ለምሳሌ፤
 በሰሜን፤ ህወሓት የኢትዮጵያን 
ሕዝብ ለክተት አዋጅ የሚቀስቅስ አዋጅ አውጇል። 
ይህ አዋጅ የትግራይን ሕዝብ ይወክላል የሚል እምነት የለኝም። 
ሰፊው የትግራይ ሕዝብ ከሌላው ወንድሙ ጋር ወደ እልቂት ለመሄድ አይፈልግም። 
የህወሃትን አጥፊነትና አገር አፍራሽነት የሚቀበሉ ሁሉ በአንድ ላይ 
ሆነው ይህን ሽብርተኛና የውጭ 
ጠላት አጋር ቡድን መታገል አለባቸው፡፡ በተጨማሪ፤
አንደኛ፤ ህወሓት የወገነውና የዶሎተው፤ በውጭ ከግብፅ ጋር ነው። 
በውስጥ ደግሞ አጋሬ ነው ከሚለው ከሽኔ ኦነግና ከቄሮ ጋር ነው። 
ለምሳሌ ዘውግን ለይቶ እልቂት ከሚያካሂደው ከሽኔ 
ኦነግና ከቄሮ ጋር ሆኖ ግፍና ጭካኔ በሚያሳይ ወንጀለኛነነት 
ከሚያንጸባርቀው ጨካኙ ወንጀለኛ ጋር የተቀናጀ ግፍና እልቂት በሻሸመኔ፤
 በሃረር፤ በድሪዳዋ፤ በባሌ ይካሄዳል። እነዚኅ ግፎችና እልቂቶች በድምራቸው 
ስገመግማቸው የጀኖሳይድይ ወች መስራችና መሪ ዶር ግሬገሪ 
ሃንተን ያወጧቸውን አስርት መስፈርቶች የሚያሟሉ መሆናቸውን 
የሚያሳይ ሁኔታ ይታያል። SAGE ያቀረበውን ትንተና እጋራለሁ፤ እደግፋለሁ።
የህወሓት ረዥም ክንድ በነዚህና በሌሎች እልቂቶች በደም የተቀባ 
መሆኑን ለማሳየት የሚቻልበትን መረጃ ለመሰብሰብና ለዓለም የወንጀል ተቋማት 
ለማቀረብ የሚቻልበት ሁኔታና እድል እለ። ይህን ለማድረግ የሚችሉ 
የህግ ባለሞያዎችን መሰብሰብና በገንዘብ መርዳት ወሳኝ ነው።
በተጨማሪ ቅድሚያ ትኩረት ሊሰጠው የሚገባው ብሄራዊና አስኳል 
ጉዳይ ህወሓት፤ ሽኔ ኦነግና ቄሮ በአሁኑ ወሳኝ ወቅት ከግብፅ ጋር ወግነው፤ 
የሕዳሴ ግድብ ሙሌት እንዲኮላሽ ለማድረግ የሚያደርጉትን ሴራ፤ 
በሁሉም ዘርፎች ድምጻችንና አቤቱታችን ማሰማት 
ብሄራዊ ግዴታችን ነው። ይህን ከሃዲ ተግባር አወግዛለሁ።
ይህ ሴራ ስኬታማ እንዳይሆን ከፈለግን፤ ኢትዮጵያ መሪዎችና 
መንግሥት አልባ እንዳትሆን አግባብ ያለው አቋም መውሰድና
 በማያወላውል ደረጃ ድጋፋችን 
የምናሳይበት ወቅት ዛሬ መሆኑን ለማሳሰብ እፈልጋለሁ።
እኢትዮጵያና እኢትዮጵያዊነት ኩራታችን፤ ክብራችን፤ 
መለያችን፤ የአቅም መንስ ኤያችን ናቸው፡፡ ከመሳሪያና ክምችት ይልቅ፤ 
ለኢትዮጵያ ሃገራችን ዋና መከታችን፤ ክንዳችን፤ ሃይላችን፤ 
መከታችን፤ የኢትዮጵያ ሕዝብ ስርጭትና ብሄርዊ አንድነትና ጀግናነት ነው፡፡
በመጨረሻ፤ ግዙፉ የኢትዮጵያ ምሁራንና ልሂቃን ጥቃቅን 
ልዩነቶችን ወደ ጎን ትቶ ለብሄራዊ አላማ እየተናበበ የሚሰራበት ወቅት አሁን ነው;፡
ኢትዮጵያ ለዘላለም ትኑር!! ብሄር ተኮር እልቂትን 
ባስቸኳይ እናስቁም!!፤ የኢትዮጵያዊያንን አንድነት እንደግፍ!!
ሆደ ሰፊ ኾነን ታግሰናል ሲል የምንግሥቱ ቃል አቀባይ የጭፍጨፏው 
ግብረ ዐበር መኾኑን አረጋግጧል። ስው ሆደ ሰፊ የሚኾነው 
ራሱ ሲጠቃና ግድ የለም ብሎ ችሎ ጠቃቱን ሳይመልስ ሲቀር ነው። 
ሌላ ሰው ሲጠቃ ዐልፎ መኼድ ወይም ዳር ቆሞ ማየት ሆደ ሰፊነትም 
ታጋሽነትም አይዶለም። ሲኾን ጥል አልገባም በሎ ራስን ማግለል፥ 
ወይም ለራስ ፈርቶ እንዳላየ ኾኖ የተጠቃውን ሰው ትቶ ዘወር 
ማለት አለዚያም ተጠቂው እንኳን ተጠቃ እሰየው ብሎ ማለፍ ወይም ቆሞ ማየት ነው።
መንግሥት፥ የህዝብን ድኅንነት መጠበቅ ዋና ተግባሩ ሳለ፥ 
ሰላማዊ ዜጋ ሲጨፈጨፍ ታገስኩ ካለ፥ ቆሜ አይቻለኹ። ህዝብን የመጠበቅ፥ 
ወንጀለኛን የመያዝ ግዴታዬን አልተወጣኹም ብሎ አመነ ማለት ነው። 
ይህ የሚያሳየው መንግሥት ነኝ ባዩ በራሱ ላይ የመሰከረ የህዝብ ጠላት መኾኑን ነው።
ለኢትዮጵያ ህዝብ፤ ሳይመርጠው፥ ሳይሰይመው ራሱ ላይ ቁጭ ብሎ 
የሚጫወትበትን ባእድ አካል አውርዶ፥ ራሱ ባረቀቀው ሥርዓተ መንግሥት
 መሠረት መሪውን መርጦ ራሱን በራሱ 
ከማስተዳደር በቀር ሌላ ማማረጫ ፈፅሞ የለውም። ፈቃደ።

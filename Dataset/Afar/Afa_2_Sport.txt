Tokyoh Olompikih Qalayli 1 Sanatah Yeyxeeren
Addis Ababa, Qado Dirri 17, 2012 ILL (FBC) Baadak Olompik Makaado 
 Tokiyoh Olompikih Qalayli Koroonah Vayresih Cunxook Gexxaamah 
 Sanatih Gideh Yeyxeereenimil Xayyoseenih Yanin Mabla Oggolen.
Jappaanak Naharsi Malak Shinzo Abe Elle Qaddoosennal, 
Baadak Olompik Makaado A Sanat Gexselon Axcuk Sugen 
Olompik Qalayli Akah Yayxeeren Innah 
Xayyoosen Mabla Oggol Geytem Warse.
Tokiyoh Olompic Gexsi Udduuru Fanah Akah Tabsan Innah 
Jappan Kee Baadak Olompik Magaadol Kaxxa Xukko Akkuk Geytimta
Addis Ababa, Qado Dirri 14, 2012 ILL (FBC) A Sanat Jappaanal 
Gexselon Axcuk Sugeenih Yanin Tokyoh Olompik Gexsi
Uddurut Akah Yakkennah Jappan Kee Baadak 
Olompik Makaadol Kaxxa Xukko Keenit ABak Geytiman.
Koroonah Vayresik Gexxaamah Kanaada Tama Qalaylit 
Angale Waytam Tiysixxigeh Tan Baaxo Kinni.
Kanaadah Doolat Elle Qaddoossannal Ninni Atleetitteh 
Qaafiyatak Lafittaamah Tu Matan Tama Olompik Qalayli 
Akah Yibbixen Udduurut Gexisoonu Waanam Tekkek Nanu
 Edde Managala Axcuk Qaddosse.
Jappaanak Naharsi Malak Shinzu Abe A Qalayli Akah Yibbixen
 Uduurut Yakkem Duude Wek Gexsi Ayrot Haanam Taqabi Alle Waytam Kassise.
Takkay Ikkah Inkitanuuk Raaqisaanam Gita Akke Waytam 
Kassiisaak Gexsi Udduuru Fanah Tabsaanam Aysuk Raqtam Yiysixxige.
Ta Caagiidil Sissik Daffeyna Gexisseh Tan Baadak 
Olompik Makaado, Farangi Liggidih Loowok Yaame
 Diteli LAsak 24 Qimmisele Akak Iyyeenih Sugen 
Ta Qalayli Gexsi Ayro Fanah Tabseloon Axcuk Qambaalan.
Awroppah Kaas 1 Sanatah Yeyxeeren
Addis Ababa, Qado Dirri 09, 2012 ILL (FBC) Sanat 2020 Gexsoonuh
 Bicat Akak Sugen 2020 Awroppak Ibi Koqsoh Kaas 1 Sanatah Yeyxeeren.
Asanatih Awroppah Kaas Waysu Alsa 2020 Xabba Haanam 
Alsih Gideh Akkele Axcuk Ikraaro Akah Yibbixeeni Sugen.
Takkay Ikkah Koroonah Vayresik Gexxaamah 2020 Awroppah Kaas 
 Sanatah Yeyxeereenim Awroppak Ibi Koqsoh Egla Telekonferensi 
Gexisseh Tan Walalak Margaqa Tatruseenim Nerweyik
 Ibi Koqsoh Egla Tiysixxige.
Tahak Ugut Abak Awroppah Kaas Yamaate Sanat Axcih Farangi
 Liggidih Loowok Waysuuk Ila Dimoli Sanat 2021
 Fanah Gexsitelem Qaddoosen.
Awroppah Kaas Yeyxereenimi, Koroonah Vayresik Ugut 
Abak Sooliseenih Yanin Ibi Koqsoh Qalaylitteh 
Kaxxa Tuxxiq Alleleemit Yaaban.
Birhanu Leggese Tokiyoh Maraatoonul Mayso Orbise
Addis Ababa, Caxah-Alsak 22, 2012 ILL (FBC) Jappaanal Gexseenih 
Yanin Maraaton ardi Qalaylil Itiyoppiyah Ardaanbeynah 
Yan Birhanu Leggese Mayso Orbise.
Birhanu Leggese Tama Qalayli 2 saaqat 4 Minit 15 Sekondil 
Gaba Kalak 1haytuh Yewqe. 
Tama Maraaton Ardi Qalaylil 38 Alfi Yakke Mari Edde Angalele 
Axcuk Ikraaro Akah Yibbixeenih Sugeenim Takkay Ikkah 
Koroonah Vayresih Cunxook Ugut Abak 200 Yakke Mari Dibuk Edde Yengelem Qaddoosen.
Jappan Koroonah Vayresik Ugut Abak Ummatta Edde Tankatte 
Dagar Dig Qalaylittet Akah Angale Waytannah Wasseh Geytimta.
Baadak Olompik Qalayli 2020 Olompik A Sanat Arcibissu Waytam Jappan Kinni.
Takkay Ikkah koroonah Vayresik Gexxaamah Ma Uddur 
Yakkem Faxximtaamal Uxih Ede Madqeenim Ane Waytam Yiysixxigen.
Dumahi KAAF Saqalah Suge Qamr Fahmi Rabe
Addis Ababa, Caxah-Alsak 16, 2012 ILL (FBC) Dumahi Afrikak Ibi
Koqsoh Federeshin (KAAF) Naharsi Kutbe Abeynah Suge Qamr Fahmi Rabe.
Masrih Yaabuke Qamr Fahmi Kanser Lakimak Gexxaamah
 Daylimak Sugeek Lakal 36 Karmat Rabe.
Qamr Fahmi Farangi Liggidih Loowok Sanat
 Fanah KAAFak Naharsi Kutbe 
Abeyna Tikka Taamitak Sugem Tamixxige.
Taturteh Tan Sanootah 2 Takke Afrikah Kaasih 
Qalaylitte Pirezdanti Tikka Iyyeh Miraacisak Suge.
Ahak Kalah Baad Kee Qaran Gubi Caddoh Qalaylitte Fayya Le Caddol 
Miraacisak Sugem Ascassuk, A Xayi Udduurih Addat Gexisaanam Faxan 
KAAFak Pirezdanti Qalaylit Yangaluh Bicat Sugem Oyti yascasse.
Manchister Siiti, Awroppah 
Shamiyonis Liigih Qalaylik 2 Sanatih Gide Waasen
Addis Ababa, Caxah-Alsak 7, 2012 ILL (FBC) Ingilizik Ibi Koqsoh Dokonuh 
Yan Machister Siitih Dokon, 2 Sanatah Awroppah Shamiyonis
 Liigih Qalaylik Waasen.
Tama Dokon, Awroppak Ibi Koqsoh Egla, Maaliyyah Xiiniso 
(Financial Fair Play) Madqa Massakaxxinna Axcuk
 Beyeenih Yanin Maaqatta Kinnim Warsen.
Tama Maaqattak Ugut Abak Manchister Siitih Dokon, 
 Sanatih Gideh Tama Qalaylit Mayangala, A Dokon Ila 170 Miliyoonih 
Pawundi Innah tan Lakqo Weyele Axcuk Qambaalan.
Awayi Beyeenih Yanin Ta Maaqatta, Farngi Liggidih Loowok Sanat 
 Ila Sanat 2016 Tama Dokonuk ispinser Shipik Geyen Akah Iyyen 
Culta, Ibi Koqsoh Eglah Culusen Lakqo Gabbaaqu, 
Gitat Ane Waam Kee Kaxxaam Caddok Bisoh Yanim Qaddoosen.
Tahak Ugut Abak, A Lakqoh Caagiidil Abaanam Faxak Sugen 
Fokkaaqoh Qokol Maabinnah Axcuk Beyeenih Yanin Maaqatta Kinnim Warsen.
Tama Dokon A Qalaylik Waasaanamak Kalah 25 Miliyoonih 
Pawundih Lakqo Digaala Edde Heenim Qaddoosen.
Ta Ingiliz Dokonu, Kal Tatrusen Marqaga Ke Maaqatta, 
Wayto Lem Kassiisak, A Caagid Baadak Ibi Koqsoh 
Idoolinnih Cukmih Buxa Fan Beyelem Yiysixxige.
Kenenisa Bekele London Maraatoonul Kipchoge Lih Anaakar Abele
Addis Ababa, Agda-Baxisso 08 2012 ILL (FBC) Kenenissa Bekele 
Qado-Dirrih Alsih addat Gexisoonu Wan London Maraatoonih 
Qalaylil Keeniyah Ardaabeynah Yan Elud Kipchoge Lih Ardelem Qaddoose.
Kenenisa Qagitaak Kipchoge Lih Yarduh Bicat Geytimam Yiysixxige.
A Qalaylih Caagiidil Yeceh Yan Tummobulul, Tama Qalaylil
 Meqe Ximmo Akah Baahannah Bicat Geytimam Qaddoose.
Luk Suge Biyaakak Gexxaah, Maraaton Qalaylil Elle 
Faxennal Meqe xalu Geysiisam Duude Wem Kassise.
Tama Qalaylil Maraaton Ardi Qalaylil Kaxxam Sissik Saaqt 
Leh Akak Iyyen 8 Takke Atleetite/Ardaabeynit Edde Qalalelem Warsen.
Itiyoppiyah Ardaabeynitik Mossinnet Gerremew Kee Muse Waasihun 
Kenenisa Lih London Saariqil Ardelon axcuk Qambaalan.
London Maraaton Bicissah Tan Makaado Kaaduk, Qaalam Kaxxa 
Anaakarih Wagittoh Hambereerit Qambaalam Yiysixxigen.
Kenenisa Sanat 2019 Berlingil Gexsen Maraaton Ardi Qalaylil 2 Saaqat 
Minitiiy 41 Maykiro Sekondi Arduk Baadal Sissik Saaqatk 
2hele Caddo Kaah Tunkuttubeh Geytimta.
Maraaton Ardi Qalaylik Rikerdi Leh Yan Elud Kipchoge, Ostiriyak 
Veenah Magaalal Gexsen Maraaton Ardi Qalaylil 2 saaqatak 
Addah Culak Qabursi Arda Abeyna Yakku Duude.
Sanat 2021 Afrikah Kaas Agda-Baxissoh Alsih Addat Akkelem Qaddoosen
Adedis Ababa, Agda-Baxisso 07, 2012 ILL (FBC) Sanat 2021 Afrikah Kaas 
Agda-Baxissoh Alsih Addat Gexsitelem A Qalayli 
Bicissu Waytah Tan Kaameron Qaddosse.
Afrikak Ibi Koqsoh Konfedereshin (KAAF) Kee Kaameroonuk Ibi Koqsoh 
Federeshin Sitta Lih Gexsen Daffeynak Ugut Abak, KAAF Prezadanti 
Afrikah Kaas Farangi Alsak January/Agda-Baxissoh Alsak 1-29
 Fan Gexsitelem Isi TWITTER Galil Qaddoose.
Afrikah Kaasihj Qalayli Diteli Kee Ximoli Alsih Addat Gexisak 
Sugeenim Kee A Alsitte Kaaduk kaameron Baaxol Kaxxa Kaxxa Karmay 
Roob Leh Iyya Kinnim Ascassuk 
Agda-Baxissoh Alsa Fan Tabseenim Yiysixxigen.
A Wakti Milaagu, Kaameeron Xayyosseh
Tan Esserok Ugut Abak Tekkem Qaddoosen.
KAAFak Ciggila Kutbe Abeynah Yan Toni Bafuye Is Le Katuk Iyyeemih
 A Ayroh Milaagih Caagiidil, Kaameroonuk Metrolojih Saqolti
Aydakaakaniseynit Kee digir Abeynitiy, Tonnah Bica Abtah
 Tan Makaado Lih Walal Gexseenimit Yaabe.
Kaameron Sanat 2019 Agfrikah 
Kaas Akah Bicissannah Saami Teetih Yeceenim 
Takkay Ikkah Abak Sugte Bici Qakuk Gexxaamah Teetik 
Bukkusak Masrih Teetik Yeceenih Sugeenim Tamixxige.
Barseloona Aydakaakiseyna Ernesito Valverde Diiriyak 
Kike Setiye Qusba Aydakakaniseyna Abak Reedisse
Addis Ababa, Agda Baxisso 05, 2012 ILL (FBC) Espeenik Ibi Koqsoh 
Celem Barseloonah Dokon, Aydakakaniseyna Ernesito Valverde Diiriyak
Kike Setiye Qusba Aydakaakaniseyna Abak Reedisse.
55 Karmat Geytima Aydakaakaniseyna Ernesite Barseloona 
Aydakaakaniseynah Suge Udduura
 Tama Dokon 2 Takke Espen Laaligah Kaas 
Akah Ugussannah Abem Kee A Sanati Laaligal Kaaduk
 Fidin Baxsal Akah Miraacissannah Abam Duude.
Takkay Ikkah, Kaatalon Dokonih Mirocti Ernesito Valverde, 
Barseloona Awroppah Shampiyonis Liigih Kaasah Illacabo
 Qalayli Fan Baaham Maduudinna Axcuk Kaa Diiriyen.
Barseloonah Aydakakaniseyna Ernesito Valeverdeh Aftok 
 Karmat Geytima Dumaahi Riyal Beetis Aydakaakaniseynah 
Suge Kike Setiye Qusba Aydakaakaniseyna Abak Reedisen.
Aydakaakaniseyna Kike Setiye Awroppah Liggidih Loowok Sanat 
 Xabba Haanam Riyal Beetis Aydakaakaniseynah Tikka Iyyeh Miraacise 
Uddur Kaxxam Geyeh Akak Iyyan Xalootuh Tu Gacteki, Tama Dokon 
Koppa Delireh Kaasih Qalaylih Garab Gaba Kalti Dibuk Gufsem Tamixxige.
Away Barseloonah Aydakaakaniseyna
 Yekkeh Reedeh Yan Kike Setiye Tama Dokon 
Sanat Kee Garab Gideh Miraacisuh Sittin Gey Abem Oyti Yascasse.

 Bilowgii Ilaah samada iyo dhulkuu 
abuuray. 1:2 Dhulkuna qaab ma
lahayn, wuuna madhnaa; gudcurna moolkuu 
dul joogay; oo Ruuxa Ilaahna
wuxuu ka dul dhaqdhaqaaqayay biyaha.
 1:3 Ilaahna wuxuu yidhi, Iftiin ha
ahaado: iftiin baana ahaaday. 1:4
 Ilaahna wuxuu arkay iftiinkii inuu
wanaagsan yahay: Ilaahna iftiinkii
 ayuu ka soocay gudcurkii. 1:5 Ilaahna
iftiinkii wuxuu u bixiyey Maalin, 
gudcurkiina wuxuu u bixiyey Habeen.
Waxaana jiray fiid iyo subax, isla maalin ah. 1:6 Ilaahna wuxuu yidhi,
Meel bannaani ha noqoto biyaha dhexdooda, oo iyadu biyaha ha ka
soocdo biyaha. 1:7 Markaasuu Ilaah sameeyey meeshii bannaanka ahayd,
oo wuxuu biyihii bannaanka ka 
hooseeyey ka soocay kuwii bannaanka ka
sarreeyey; sidaasayna ahaatay. 1:8 Ilaahna bannaankii wuxuu u bixiyey
Samo. Waxaana jiray fiid iyo subax, maalintii labaad. 1:9 Ilaahna wuxuu
yidhi, Biyaha samada ka hooseeya meel ha isugu soo urureen, oo ciidda
engegani ha muuqato; sidaasayna ahaatay. 1:10 Markaasuu Ilaah ciiddii
engegnayd u bixiyey Dhul; ururkii biyahana wuxuu u bixiyey Bado: oo
Ilaah wuxuu arkay in taasu wanaagsan tahay. 1:11 Ilaahna wuxuu yidhi,
Dhulku ha soo bixiyo doog, iyo geedo yaryar oo iniino dhala, iyo geedo
waaweyn oo midho caynkooda ah dhala, oo iniinahoodu ku dhex jiraan,
oo dhulka ku kor yaal; sidaasayna ahaatay. 1:12 Dhulkiina wuxuu soo
bixiyey doog, iyo geedo yaryar oo leh iniino caynkooda ah, iyo geedo
waaweyn oo midho dhala, oo iniinahoodu ku dhex jiraan, iyagoo
caynkooda ah, Ilaahna wuxuu arkay in taasu wanaagsan tahay. 1:13
Waxaana jira-fiid iyo subax, maalintii saddexaad. 1:14 Ilaahna wuxuu
yidhi, Iftiimo ha ahaadeen meesha bannaan oo samada dhex ah si ay u
kala soocaan maalinta iyo habeenka; oo ha u ahaadeen calaamooyin, iyo
xilliyo, iyo maalmo iyo sannado; 1:15 Oo iftiimo ha u noqdeen meeshii
bannaanayd oo samada dhex ahayd si ay u iftiimiyaan dhulka dushiisa;
sidaasayna ahaatay. 1:16 Oo Ilaah wuxuu sameeyey labada iftiin ee
waaweyn; si uu iftiinka weynu u xukumo maalinta, iftiinka yaruna u
xukumo habeenka; oo xiddigahana wuu sameeyey. 1:17 Ilaahna wuxuu
iyaga dhigay meeshii bannaanayd oo samada dhex ahayd si ay dhulka u
iftiimiyaan. 1:18 Oo ay u xukumaan maalinta iyo habeenka, oo ay iftiinka
uga soocaan gudcurka, Ilaahna wuxuu arkay in taasu wanaagsan tahay.
1:19 Oo waxaana jiray fiid iyo subax, maalintii afraad. 1:20 Oo Ilaah
wuxuu yidhi, Biyuhu aad ha u soo bixiyeen uun dhaqdhaqaaqa oo badan,
oo naf nool leh, haadduna ha duusho dhulka dushiisa xagga meeshii
bannaanayd oo samada dhex ahayd. 1:21 Oo Ilaah wuxuu abuuray
nibiriyada badda oo waaweyn, iyo uun kasta oo nool oo dhaqdhaqaaqa, ee
biyuhu aad u soo bixiyeen iyagoo badan, oo caynkooda oo kale dhala, iyo
haad kasta oo caynkiisa dhala; Ilaahna wuxuu arkay in taasu wanaagsan
tahay. 1:22 Oo Ilaah baa barakadeeyey iyaga, isagoo leh, Wax badan
dhala, oo tarma, oo biyaha badaha ka buuxsama, haadduna ha ku tarmeen
dhulka. 1:23 Oo waxaana jiray fiid iyo subax, maalintii shanaad. 1:24 Oo
Ilaah wuxuu yidhi, Dhulku ha soo bixiyo uun nool oo caynkiisa dhala,
kuwaasoo ah xoolo, iyo waxa gurguurta, iyo dugaagga dhulka oo
caynkooda dhala; sidaasayna ahaatay. 1:25 Ilaahna wuxuu sameeyey
dugaagga dhulka oo caynkiisa dhala, iyo xoolo caynkooda dhala, iyo wax
kasta oo dhulka gurguurta oo caynkiisa dhala; Ilaahna wuxuu arkay in
taasu wanaagsan tahay. 1:26 Ilaahna wuxuu yidhi, Aan nin inoo eg ka
samayno araggeenna, oo iyagu ha xukumeen kalluunka badda, iyo haadda
hawada, iyo xoolaha, iyo dhulka oo dhan, iyo waxa dhulka gurguurta oo
dhan. 1:27 Oo Ilaah nin buu ka abuuray araggiisa, Ilaah araggiisa ayuu ka
abuuray isaga; lab iyo dhaddig ayuu abuuray. 1:28 Oo Ilaah waa
barakadeeyey iyaga; oo Ilaah wuxuu iyaga ku yidhi, Wax badan dhala oo
tarma, oo dhulka ka buuxsama, oo ka sara mara dhulka, oo xukuma
kalluunka badda, iyo haadda hawada iyo wax kasta oo nool oo dhulka kor
dhaqdhaqaaqa. 1:29 Oo Ilaah wuxuu yidhi, Bal eeg, waxaan idin siiyey
geed kasta oo yar oo iniino dhala, oo ku yaal dhulka dushiisa oo dhan, iyo
geed kasta oo weyn, kaasoo midho leh, iniinona dhala; oo waxay idiin
noqon doonaan cunto; 1:30 Oo dugaag kasta oo dhulka jooga, iyo haad
kasta oo hawada duula, iyo wax kasta oo dhulka gurguurta, oo naf nool
leh ayaan geed kasta oo cagaar ah cunto u siiyey; sidaasayna ahaatay. 
Oo Ilaah wuxuu arkay wax kasta oo uu sameeyey, oo bal eeg, aad bay u
wanaagsanaayeen. Waxaana jiray fiid iyo subax, maalintii lixaad.
2:1 Samada iyo dhulkuna way dhammaadeen, iyo waxa badan ee ku jira
oo dhammuba. 2:2 Maalintii toddobaadna Ilaah wuu dhammeeyey
shuqulkiisii uu sameeyey; oo maalintii toddobaad ayuu ka nastay
shuqulkiisii uu sameeyey oo dhanba. 2:3 Oo Ilaah wuu barakadeeyey
maalintii toddobaad, qoduusna wuu ka dhigay; maxaa yeelay, maalintaas
ayaa Ilaah ka nastay shuqulkiisii uu sameeyey ee ahaa abuuridda oo dhan.
2:4 Kuwanu waa bilowgii samada iyo dhulka kolkii la abuuray iyaga,
maalintii Rabbiga Ilaah ahu sameeyey dhulka iyo samada. 2:5 Dhirta
duurkuna weli kuma ay oollin dhulka, geedaha yaryar oo duurkuna weli
sooma ay bixin: waayo, Rabbiga Ilaah ahu dhulka roob kuma soo dayn,
nin dhulka beeraana ma jirin; 2:6 laakiin ceeryaamo baa dhulka kor uga
soo bixi jirtay, oo waraabin jirtay dhulka dushiisa oo dhan. 2:7 Rabbiga
Ilaah ahuna nin buu ka sameeyey ciidda dhulka, dulalka sankiisana wuxuu
kaga afuufay neeftii nolosha, ninkiina wuxuu noqday naf nool. 2:8 Oo
Rabbiga Ilaah ahu beer buu ka beeray xagga bari oo Ceeden; oo
halkaasuuna geeyey ninkii uu sameeyey. 2:9 Rabbiga Ilaah ahuna wuxuu
dhulka ka soo bixiyey geed kasta oo indhaha u roon, oo cunto ku
wanaagsan; beerta dhexdeedana wuxuu ka soo bixiyey geedkii nolosha iyo
geedkii aqoonta wanaagga iyo xumaanta. 2:10 Ceedenna webi baa ka
baxay inuu beerta waraabiyo; halkaasuuna ku kala qaybsamay, wuxuuna
noqday afar madax. 2:11 Kan kowaad magiciisu wuxuu ahaa Fiishoon:
kaasu waa kan ku wareegsan dhulka Xawiilaah oo dhan, meeshaas oo
dahab leh; 2:12 Oo dahabka dhulkaasu waa wanaagsan yahay: oo
meeshaasuna waxay leedahay beduliyum iyo dhagaxyo onika la
yidhaahdo. 2:13 Webiga labaad magiciisuna waa Giixoon: kaasuna waa
kan ku wareegsan dhulka Kuush oo dhan. 2:14 Webiga saddexaad
magiciisuna waa Xiddeqel: kaasu waa kan Ashuur dhankeeda bari mara.
Webiga afraadna waa Yufraat. 2:15 Rabbiga Ilaah ahuna ninkii wuu
kaxeeyey oo wuxuu geeyey beer Ceeden inuu falo oo dhawro. 2:16
Rabbiga Ilaah ahuna wuxuu ninkii ku amray isagoo leh, Geed kasta oo
beerta ku yaal wax baad ka cuni kartaa: 2:17 laakiin geedka aqoonta
wanaagga iyo, xumaanta waa inaanad waxba ka cunin: waayo, maalintii
aad wax ka cuntid hubaal waad dhiman doontaa. 2:18 Oo Rabbiga Ilaah
ahu wuxuu yidhi, Ma wanaagsana in ninku keligiis ahaado; waxaan u
samayn doonaa mid caawisa oo ku habboon. 2:19 Rabbiga Ilaah ahuna
wuxuu ciidda ka sameeyey dugaag kasta oo duurka jooga, iyo haad kasta
oo hawada duula; oo iyagii wuxuu u keenay ninkii, inuu arko wuxuu u
bixiyo; oo wax kastoo ninkii u bixiyey uun kasta oo nool ayaa magiciisii
noqday. 2:20 Oo ninkii baa magacyo u bixiyey xoolaha oo dhan, iyo
haadda hawada, iyo dugaag kasta oo duurka jooga, laakiin ninkii looma
helin mid caawisa oo ku habboon. 2:21 Oo Rabbiga Ilaah ahu hurdo weyn
buu ku riday ninkii, kolkaasuu gam'ay; kolkaasuu wuxuu ka bixiyey
feedhihiisii middood, meesheediina hilib buu ku awday. 2:22 Oo feedhii
Rabbiga Ilaah ahu ka bixiyey ninka ayuu naag ka sameeyey, oo wuxuu
iyadii u keenay ninkii. 2:23 Ninkiina wuxuu yidhi, Tanu hadda waa laf ka
mid ah lafahayga, iyo hilib ka mid ah hilibkayga: waxaa iyada loogu
yeedhi doonaa Naag, maxaa yeelay, iyada waxaa laga soo saaray Nin.
2:24 Sidaas daraaddeed nin wuxuu ka tegayaa aabbihiis iyo hooyadiis,
wuxuuna la joogayaa naagtiisa: oo waxay noqonayaan isku jidh. 2:25 Oo
labadooduba way qaawanaayeen, ninka iyo naagtiisuba, mana ay
3:1 Haddaba abeesadu way ugu khiyaano badnayd bahal kasta ee duurka
jooga oo Rabbiga Ilaah ahu sameeyey. Oo waxay naagtii ku tidhi, Ilaah
miyuu idinku yidhi, Waa inaydnaan waxba ka cunin geed kasta oo beerta
ku yaal? 3:2 Naagtiina waxay abeesadii ku tidhi, Midhaha geedaha beerta
waannu cuni karnaa; 3:3 laakiinse midhaha geedka beerta dhexdeeda ku
yaal, Ilaah wuxuu nagu yidhi, Waa inaydnaan waxba ka cunin, ama
aydnaan taaban, yaydnaan dhimanine. 3:4 Abeesadiina waxay naagtii ku
tidhi, Ma dhiman doontaan; 3:5 waayo, Ilaah wuxuu og yahay in maalinta
aad cuntaan ay indhihiinnu furmi doonaan, oo aad noqon doontaan sida
Ilaah oo kale, idinkoo kala garanaya wanaagga iyo xumaanta. 3:6 Oo
markii naagtii aragtay in geedkii cunto ku wanaagsan yahay, oo indhaha u
roon yahay, oo uu yahay geed loo doonayo in caqli lagu yeesho, ayay
midho ka qaadatay, oo cuntay; ninkeedii la joogayna wax bay ka siisay, oo
isagiina wuu cunay. 3:7 Oo labadoodiiba indhahoodii way furmeen, oo
waxay garteen inay qaawan yihiin; waxayna isku tosheen caleemo berde,
oo ay gunti ka samaysteen. 3:8 Oo waxay maqleen codkii Rabbiga Ilaaha
ah, isagoo beerta dhex socda kolkii maalintu qaboobayd: oo ninkii iyo
naagtiisii way iska qariyeen Ilaah, oo waxay ku dhuunteen geedihii beerta
dhexdooda. 3:9 Oo Rabbiga Ilaah ahu wuu u yeedhay ninkii, oo wuxuu ku
yidhi, Xaggee baad joogtaa? 3:10 Isagiina wuxuu yidhi, Codkaagaan
beerta ka dhex maqlay, waanan cabsaday, maxaa yeelay, waan qaawanaa;
oo waan isqariyey. 3:11 Kolkaasuu ku yidhi, Yaa kuu sheegay inaad
qaawan tahay? Miyaad wax ka cuntay geedkii aan kugu amray inaadan
wax ka cunin? 3:12 Ninkiina wuxuu yidhi, Naagtii aad i siisay inay ila
joogto ayaa geedkii wax iga siisay, oo anna waan cunay. 3:13 Oo Rabbiga
Ilaah ahu wuxuu naagtii ku yidhi, Waa maxay waxan aad samaysay?
Naagtiina waxay tidhi, Abeesadaa i khiyaanaysay oo anna waan cunay.
3:14 Oo Rabbiga Ilaah ahu wuxuu abeesadii ku yidhi, Waxan aad
samaysay aawadiis waad ka habaaran tahay xoolaha oo dhan, iyo dugaag
kasta oo duurka jooga; waxaanad ku socon doontaa boggaaga, ciid baanad
cuni doontaa maalmaha cimrigaaga oo dhan: 3:15 Oo colaad baan idin
dhex dhigi doonaa adiga iyo naagta, iyo farcankaaga iyo farcankeeda; oo
madaxaaguu burburin doonaa, adiguna cedhibtiisaad burburin doontaa.
3:16 Naagtiina wuxuu ku yidhi, Dhibtaada iyo wallacaaga aad baan u
badin doonaa; oo dhib baad carruur ku dhali doontaa; oo waxay
doonistaadu ahaan doontaa ninkaaga, wuuna kuu talin doonaa. 3:17
Aadanna wuxuu ku yidhi, Codkii naagtaadaad maqashay oo waxaad wax
ka cuntay geedkii aan kugu amray, anigoo leh, Waa inaadan waxba ka
cunin, sidaas daraaddeed dhulku waa habaaran yahay adiga aawadaa;
maalmaha cimrigaaga oo dhanna dhibaataad wax kaga cuni doontaa. 3:18
Qodxan iyo yamaarugna waa kaaga soo bixi doonaan, waxaanad cuni
doontaa geedaha yaryar oo duurka. 3:19 Wejigaagoo dhididsan baad wax
cuni doontaa, ilaa aad dhulka ku noqotid; maxaa yeelay, dhulkaa lagaa
qaaday; waayo, ciid baad tahay, ciid baadna ku noqon doontaa. 3:20
Ninkiina wuxuu naagtiisii u bixiyey Xaawa, maxaa yeelay, waxay ahayd
hooyadii waxa nool oo dhan. 3:21 Rabbiga Ilaah ahuna wuxuu Aadan iyo
naagtiisii u sameeyey dhar harag ah, wuuna u xidhay iyagii. 3:22 Oo
Rabbiga Ilaah ahuna wuxuu yidhi, Ninku wuxuu noqday sidii mid innaga
inaga mid ah, isagoo garanaya wanaagga iyo xumaanta; oo haatan, waaba
intaasoo uu gacantiisa soo fidiyaa, oo uu wax ka qaataa geedka nolosha,
oo uu cunaa oo uu weligiis noolaadaa: 3:23 sidaas daraaddeed Ilaah isaga
w uu ka saaray Beer Ceeden, si uu u beerto dhulkii isaga laga soo qaaday.
3:24 Kolkaasuu ninkii eryay; Beer Ceeden barigeedana wuxuu taagay
Keruubiim. iyo seef ololaysa, oo dhan walba u jeesanaysa, si ay u dhawrto
jidka geedka nolosha.
4:1 Ninkiina naagtiisii Xaawa ahayd buu u tegey; wayna uuraysatay. oo
Qaabiil bay dhashay. oo waxay tidhi. Wiil baan ku helay Rabbiga
caawimaaddiisa. 4:2 Dabadeedna waxay dhashay walaalkiis Haabiil.
Haabiilna wuxuu ahaa adhijir. Laakiin Qaabiil wuxuu ahaa beerfale. 4:3
Maalmo dabadeed waxay noqotay in Qaabiil qurbaan ahaan Rabbiga ugu
keenay midhihii dhulka. 4:4 Haabiilna wuxuu wax uga keenay curadyadii
adhigiisa iyo baruurtoodiiba. Rabbiguna wuu eegay Haabiil iyo
qurbaankiisii; laakiinse Qaabiil iyo qurbaankiisii Rabbigu ma uu eegin. 
Qaabiilna aad buu u cadhooday, wejigiisiina wuu madoobaaday. 4:6 Oo
Rabbigu wuxuu ku yidhi Qaabiil, Maxaad u cadhoonaysaa? Maxaase
wejigaagu u madoobaaday? 4:7 Haddaad wax wanaagsan samaysid, sow
laguma aqbaleen! Haddaadan wax wanaagsan samaynse. dembi illinkuu
kuugu gabbanayaa; doonistiisuna aday noqon doontaa, adiguna waa inaad
xukuntid isaga. 4:8 Qaabiilna wuxuu ku yidhi walaalkiis Haabiil, Ina keen,
aynu duurka tagnee. Waxaana dhacday, markii ay duurka joogeen. in
Qaabiil walaalkiis Haabiil ku kacay oo dilay isagii. 4:9 Rabbiguna v uxuu
Qaabiil ku yidhi, Walaalkaa Haabiil meeh? Kolkaasuu yidhi. Ma aqaan:
ma anigaa ah walaalkay ilaaliyihiisa? 4:10 Kolkaasaa Ilaah ku yidhi,
Maxaad samaysay? Codkii dhiiggii walaalkaa ayaa dhulka iiga
dhawaaqaya e. 4:11 Oo haatan waad ka habaaran tahay dhulkii afkiisa u
kala qaaday si uu dhiiggii walaalkaa gacantaada uga helo. 4:12 Kolkii aad
dhulka beeratid,- wax badan kuuma dhali doono. Waxaad dhulka ku
noqon doontaa mid carcarara oo warwareega. 4:13 Qaabiilna wuxuu
Rabbiga ku yidhi, Taqsiirtaydu waa ka sii badan tahay wax aan qaadi
karo. 4:14 Bal eeg, maanta dhulkaad iga eriday, wejigaagana waan ka
qarsoonaan doonaa, waxaanan dhulka ku noqon doonaa mid carcarara oo
warwareega; waxaana dhici doonta in kii i arkaaba i dili doono. 4:15 Oo
Rabbigu wuxuu ku yidhi isagii, Sidaas daraaddeed ku alla kii dila Qaabiil,
waxaa looga aargudan doonaa toddoba labanlaab. Rabbiguna calaamad
buu u sameeyey Qaabiil, si aanu ku alla kii arkaaba u dilin. 4:16 Qaabiilna
Rabbiga hortiisuu ka tegey, oo wuxuu degay dalkii la odhan jiray Nood,
oo xagga bari oo Ceeden ku yiil. 4:17 Qaabiilna naagtiisuu u tegey; wayna
uuraysatay, oo waxay dhashay Enook. Wuxuuna dhisay magaalo, oo
magaaladiina wuxuu ku magacaabay magicii wiilkiisii Enook. 4:18
Enookna waxaa u dhashay Ciiraad; Ciiraadna wuxuu dhalay Mexuuya'el:
Mexuuya'elna wuxuu dhalay Metuusha'el: Metuusha'elna wuxuu dhalay
Lamek. 4:19 Lamekna wuxuu guursaday laba naagood; mid magaceedu
wuxuu ahaa Caadah, tan kalena magaceedu wuxuu ahaa Sillah. 4:20
Caadahna waxay dhashay Yaabaal: isna wuxuu ahaa aabbihii kuwa
teendhooyinka deggan oo xoolaha leh. 4:21 Magaca walaalkiisna wuxuu
ahaa Yuubaal; isna wuxuu ahaa aabbihii kuwa kataaradda iyo biibiilaha
garaaca. 4:22 Sillahna waxay dhashay Tuubalqayin oo ahaa mid tumi jiray
alaabtii naxaasta iyo birta ahayd oo dhan; Tuubalqayin walaashiisna waxay
ahayd Nacmah. 4:23 Lamekna wuxuu naagihiisii ku yidhi: Caadah iyo
Sillahay, codkayga maqla; Lamek naagihiisow, hadalkayga dhegaysta; Nin
baan u dilay dhaawacid uu i dhaawacay aawadeed, Iyo nin dhallinyar
dhufashadii uu wax igu dhuftay aawadeed. 4:24 Haddii Qaabiil toddoba
labanlaab looga aargudan lahaa, Runtii Lamek waa in toddoba iyo
toddobaatan labanlaab looga aargutaa. 4:25 Aadanna naagtiisii mar kale
ayuu u tegey; waxayna dhashay wiil, magiciisiina waxay u bixisay Seet,
iyadoo leh, Ilaah abuur kaluu ii soo dhigay Haabiil meeshiisii; waayo,
Qaabiil baa dilay isagii. 4:26 Seedna waxaa u dhashay wiil, magiciisiina
wuxuu u bixiyey Enoos; markaasaa dadkii waxay bilaabeen inay Rabbiga
ku baryaan magiciisa.
5:1 Kanu waa buuggii farcankii Aadan. Maalintii Ilaah ninkii abuuray.
Jekaanta Ilaah buu ka sameeyey isagii; 5:2 WUXUU abuuray iyagoo lab
iyo dhaddig ah; wuuna barakeeyey iyagii, magacoodiina wuxuu u bixiyey
Aadan maalintii iyagii la abuuray. 5:3 Aadanna wuxuu jiray boqol iyo
soddon sannadood, wuxuuna dhalay wiil isagii u eg oo araggiisii leh;
magiciisiina wuxuu u bixiyey Seet. 5:4 Aadanna markuu Seet dhalay ka
dib wuxuu noolaa siddeed boqol oo sannadood; wiilal iyo gabdhona wuu
dhalay. 5:5 Wakhtigii Aadan noolaa oo dhammuna wuxuu ahaa sagaal
boqol iyo soddon sannadood; dabadeedna wuu dhintay. 5:6 Seedna wuxuu
jiray boqol iyo shan sannadood, wuxuuna dhalay Enoos. 5:7 Seedna
markuu Enoos dhalay ka dib wuxuu noolaa siddeed boqol iyo toddoba
sannadood, wiilal iyo gabdhona wuu dhalay. 5:8 Wakhtigii Seet noolaa oo
dhammuna wuxuu ahaa sagaal boqol iyo laba iyo toban sannadood;
dabadeedna wuu dhintay. 5:9 Enoosna wuxuu jiray sagaashan sannadood,
wuxuuna dhalay Qaynaan. 5:10 Enoosna markuu Qaynaan dhalay ka dib
wuxuu noolaa siddeed boqol iyo shan iyo toban sannadood, wiilal iyo
gabdhona wuu dhalay. 5:11 Wakhtigii Enoos noolaa oo dhammuna wuxuu
ahaa sagaal boqol iyo shan sannadood; dabadeedna wuu dhintay. 5:12
Qaynaanna wuxuu jiray toddobaatan sannadood, wuxuuna dhalay
Mahalale'el. 5:13 Qaynaanna markuu Mahalale'el dhalay ka dib wuxuu
noolaa siddeed boqol iyo afartan sannadood, wiilal iyo gabdhona wuu
dhalay. 5:14 Wakhtigii Qaynaan noolaa oo dhammuna wuxuu ahaa sagaal
boqol iyo toban sannadood, dabadeedna wuu dhintay. 5:15 Mahalale'elna
wuxuu jiray shan iyo lixdan sannadood, wuxuuna dhalay Yaared. 5:16
Mahalale'elna markuu Yaared dhalay ka dib wuxuu noolaa siddeed boqol
iyo soddon sannadood, wiilal iyo gabdhona wuu dhalay. 5:17 Wakhtigii
Mahalale'el noolaa oo dhammuna wuxuu ahaa siddeed boqol iyo shan iyo
sagaashan sannadood, dabadeedna wuu dhintay. 5:18 Yaaredna wuxuu
jiray boqol iyo laba iyo lixdan sannadood, wuxuuna dhalay Enook. 5:19
Yaaredna markuu Enook dhalay ka dib wuxuu noolaa siddeed boqol oo
sannadood, wiilal iyo gabdhona wuu dhalay. 5:20 Wakhtigii Yaared noolaa
oo dhammuna wuxuu ahaa sagaal boqol iyo laba iyo lixdan sannadood;
wuuna dhintay. 5:21 Enookna wuxuu jiray shan iyo lixdan sannadood,
wuxuuna dhalay Metushelax. 5:22 Enookna wuxuu la socday Ilaah saddex
boqol oo sannadood markuu Metushelax dhalay ka dib, wiilal iyo
gabdhona wuu dhalay. 5:23 Wakhtigii Enook jiray oo dhammuna wuxuu
ahaa saddex boqol iyo shan iyo lixdan sannadood. 5:24 Enookna Ilaah buu
la socday; waana la waayay; maxaa yeelay, Ilaah baa qaatay isagii. 5:25
Metushelaxna wuxuu jiray boqol iyo toddoba iyo siddeetan sannadood,
wuxuuna dhalay Lamek. 5:26 Metushelaxna wuxuu noolaa markuu Lamek
dhalay ka dib toddoba boqol iyo laba iyo siddeetan sannadood, wiilal iyo
gabdhona wuu dhalay. 5:27 Wakhtigii Metushelax noolaa oo dhammuna
wuxuu ahaa sagaal boqol iyo sagaal iyo lixdan sannadood; dabadeedna
wuu dhintay. 5:28 Lamekna wuxuu jiray boqol iyo laba iyo siddeetan
sannadood; wuxuuna dhalay wiil: 5:29 magiciisiina wuxuu u bixiyey Nuux,
isagoo leh, Kanu waa inooga raaxayn doonaa shuqulkeenna iyo hawsha
gacmaheenna, xagga dhulka Ilaah habaaray. 5:30 Lamekna markuu Nuux
dhalay ka dib wuxuu noolaa shan boqol iyo shan iyo sagaashan
sannadood, wiilal iyo gabdhona wuu dhalay. 5:31 Wakhtigii Lamek noolaa
oo dhammuna wuxuu ahaa toddoba boqol iyo toddoba iyo toddobaatan
sannadood; dabadeedna wuu dhintay. 5:32 Nuuxna wuxuu jiray shan boqol
oo sannadood; wuxuuna dhalay Sheem, iyo Xaam, iyo Yaafet.
6:1 Waxayna noqotay, markii ay bilaabatay in dadku ku bataan dhulka oo
ay gabdho u dhashaan, 6:2 in wiilashii Ilaah arkeen gabdhihii dadku inay
wanaagsan yihiin, oo ay guursadeen in alla intay doorteen oo dhan. 6:3
Rabbiguna wuxuu yidhi, Ruuxaygu lama sii dagaallami doono dadka
weligiis, maxaa yeelay, isagu waa jidh, laakiinse cimrigiisu wuxuu noqon
doonaa boqol iyo labaatan sannadood. 6:4 Waagaas waxaa dhulka joogay
dad waaweyn oo xoog badan, taas ka dibna kolkii wiilashii Ilaah u
yimaadeen gabdhihii dadka, oo ay carruur u dhaleen, isla kuwaas waxay
ahaayeen nimankii xoogga badnaa oo waagii hore ahaa raggii caanka
ahaa. 6:5 Rabbiguna wuxuu arkay in dadka sharkiisu ku badan yahay
dhulka, iyo in male kasta oo fikirrada qalbigiisu ay shar keliya yihiin had
iyo goorba. 6:6 Rabbiguna wuxuu ka qoomammooday samayntii uu dadka
ku sameeyey dhulka, wuuna caloolxumaaday. 6:7 Oo Rabbigu wuxuu
yidhi, Waxaan dhulka ka baabi'in doonaa dadkii aan abuuray; dadka, iyo
weliba dugaagga, iyo waxa gurguurta, iyo haadda hawada; maxaa yeelay,
waan ka qoomammooday samayntii aan sameeyey iyaga. 6:8 Laakiin
Rabbigu Nuux raalli buu ka ahaa. 6:9 Kuwanu waa farcankii Nuux. Nuux
wuxuu ahaa nin xaq ah, oo ku eed la' farcankiisii; Nuuxna Ilaah buu la
socon jiray. 6:10 Oo Nuux wuxuu dhalay saddex wiil oo ahaa Sheem, iyo
Xaam iyo Yaafet. 6:11 Dhulkuna wuu kharribnaa Ilaah hortiisa, dhulkana
dulmi baa ka buuxsamay. 6:12 Ilaahna wuxuu arkay dhulka, oo bal eeg,
wuu kharribnaa; waayo, intii jidh lahayd oo dhammu jidkooday ku
kharribeen dhulka. 6:13 Oo Ilaah wuxuu Nuux ku yidhi, Intii jidh leh oo
dhan dhammaadkoodii aan dhammayn lahaa ayaa gaadhay; waayo,
dhulkii waxaa ka buuxsamay dulmi iyaga ka yimid, oo bal eeg, iyagaan
dhulka la baabi'in doonaa. 6:14 Doonni ka samayso qoryo gofer ah;
qolladona ka dhex samee doonnida, daamurna ka mari dusha iyo
hoostaba. 6:15 Waa inaad sidatan u samaysid iyada: doonnida dhererkeeda
waxaad ka dhigtaa saddex boqol oo dhudhun ballaadhkeedana waxaad ka
dhigtaa konton dhudhun, sarajooggeedana waxaad ka dhigtaa soddon
dhudhun. 6:16 Waa inaad dariishadna u samaysid doonnida, oo waxaad ku
dhammaysaa in dhudhun ah ilaa xaggeeda sare, albaabka doonnidana
dhinaca ka samee, dabaqad hoose, iyo tu labaad, iyo tu saddexaadna u
samee iyada. 6:17 Oo bal eeg, anigu daad biyo ah baan ku soo dayn
dhulka, inaan baabi'iyo inta jidhka leh oo dhan oo neefta noloshu ku jirto,
inta samada ka hoosaysa; wax kasta oo dhulka joogaaba way dhiman
doonaan. 6:18 Laakiin axdigayga adigaan kula dhigan doonaa; oo
doonnidaad soo geli doontaan, adiga, iyo wiilashaada, iyo naagtaada, iyo
naagaha wiilashaada ee kula jiraba. 6:19 Oo wax kasta oo nool oo jidh leh
waa inaad cayn walba laba ka soo gelisaa doonnida, si ay kuula sii
noolaadaan; waana inay ahaadaan lab iyo dhaddig. 6:20 Haadda
caynkooda, iyo xoolaha caynkooda, iyo wax kasta oo dhulka gurguurta
caynkooda, cayn walba laba ka mid ihi ha kuu soo galeen, si ay u sii
noolaadaan. 6:21 Cuntada la cuno oo dhanna qaado, oo kulligeed ururso
oo waxay idiin noqon doontaa cunto, adiga iyo iyagaba. 6:22 Sidaasuu
Nuux sameeyey; wax kasta sidii Ilaah ugu amray buu u sameeyey.
7:1 Oo Rabbigu wuxuu Nuux ku yidhi, Adiga iyo dadka gurigaaguba soo
gala doonnida; waayo, waxaan arkay adigoo qarnigan xaq ku ah hortayda.
7:2 Xoolaha daahirka ah toddoba iyo toddoba ka qaad, ku lab iyo
dhaddiggiis; xoolaha aan daahirka ahaynna laba ka qaad, ku lab iyo
dhaddiggiis; 7:3 haadda hawadana toddoba iyo toddoba ka qaad, lab iyo
dhaddig: si farcan ugu sii noolaado dhulka dushiisa oo dhan. 7:4 Waayo,
waxaa weli hadhay toddoba maalmood, dabadeedna afartan maalmood
iyo afartan habeen ayaan roob ku soo dayn dhulka; oo wax kasta oo nool
oo aan sameeyey waan ka baabi'in doonaa dhulka dushiisa. 7:5 Nuuxna
wax kasta sidii Rabbigu ugu amray ayuu u sameeyey. 7:6 Nuuxna wuxuu
jiray lix boqol oo sannadood markii daadka biyuhu dhulka dul joogay. 7:7
Nuuxna doonniduu galay, isagii iyo wiilashiisii iyo naagtiisii, iyo naagihii
wiilashiisii ee la jiray oo dhan, waxayna ka soo galeen biyihii daadka. 7:8
Xoolihii daahirka ahaa, iyo xoolihii aan daahirka ahayn, iyo haaddii iyo
wax kasta oo dhulka' gurguurtaba 7:9 Nuux bay laba laba ugu galeen
doonnidii, lab iyo dhaddig, sidii Ilaah ugu amray Nuux. 7:10 Waxaana
dhacday, in toddobadii maalmood dabadeed, ay biyihii daadka ahaa
dhulka dul joogeen. 7:11 Sannaddii uu Nuux lix boqol oo sannadood jiray,
bisheedii labaad, maalintii toddoba iyo tobnaad oo bisha, isla maalintaas
ayaa ilihii moolka weyn biyo ka buqdeen, dariishadihii samadana la furay.
7:12 Roobkuna wuxuu dhulka ku da'ayay afartan maalmood iyo afartan
habeen. 7:13 Isla maalintaas Nuux wuxuu galay doonnidii, isagii iyo
Sheem, iyo Xaam, iyo Yaafet, oo ahaa wiilashii Nuux, iyo naagtii Nuux,
iyo saddexdii naagood oo wiilashiisa ee la jiray; 7:14 iyagii, iyo dugaag
kasta caynkiisa, iyo xoolo kasta caynkooda, iyo wax kasta oo dhulka
gurguurta caynkooda, iyo haad kasta caynkiisa, iyo shimbir kasta oo cayn
kasta ah. 7:15 Wax kasta oo jidh leh oo neefta noloshu ku jirtaba Nuux
bay laba laba ugu galeen doonnidii. 7:16 Oo kuwii galay waxay ahaayeen
lab iyo dhaddig oo wax kasta oo jidh leh, sidii Ilaah ku amray isagii: oo
Ilaahna waa ku xidhay isagii. 7:17 Daadkiina afartan maalmood buu
dhulka dul joogay; biyihiina wav sii kordheen, oo doonnidii bay kor u
qaadeen, oo waxaa iyadii kor looga qaaday dhulka. 7:18 Biyihiina way
xoogaysteen, oo dhulkay aad ugu kordheen; doonnidiina waxay dul
socotay biyihii. 7:19 Biyihiina aad bay ugu xoogaysteen dhulka; oo
dhammaan buurihii dhaadheeraa oo samada oo dhan ka hooseeyey way
qarsoomeen. 7:20 Shan iyo toban dhudhun baa biyihii xagga sare xoog
ugu kaceen; buurihiina way qarsoomeen. 7:21 Oo wax kasta oo jidh leh oo
dhulka ku dul dhaqaaqaaba way dhinteen, haaddii, iyo xoolihii, iyo
dugaaggii, iyo wax kasta oo dhulka gurguurta, iyo dadkii oo dhanba. 7:22
Wax walba oo dhulka engegan joogay oo dulalka sankiisa ay neefta ruuxa
nolosha ku jirtay, way wada dhinteen. 7:23 Waxaa la wada baabi'iyey wixii
dhulka dushiisa ku noolaa oo dhan, xataa dadkii, iyo xoolihii, iyo wixii
gurguuran jiray, iyo haaddii cirka; kulli waa laga wada baabi'iyey dhulka;
oo waxaa hadhay Nuux oo keliya, iyo kuwii doonnidii kula jiray isagii.
7:24 Biyihiina boqol iyo konton maalmood ayay dhulka xoog ku
8:1 Oo Ilaah wuxuu xusuustay Nuux, iyo wixii noolaa, iyo xoolihii
doonnidii kula jiray isagii oo dhan; oo Ilaah dabayl buu dhulka dul
mariyey, biyihiina way dhinmeen 8:2 ilihii moolka iyo dariishadihii
samaduna way awdmeen; roobkii samadana waa la joojiyey; 8:3 biyihiina
had iyo goorba dhulkay ka noqonayeen, oo boqol iyo konton maalmood
dabadood ayaa biyihii dhinmeen. 8:4 Oo bishii toddobaad, maalinteedii
toddoba iyo tobnaad, ayay doonnidii ku fadhiisatay buuraha Araarat. 8:5
Biyihiina way sii dhinmayeen ilaa bishii tobnaad. Bishii tobnaad,
maalinteedii kowaad, ayaa buuraha dushoodii la arkay. 8:6 Waxaana
dhacday in afartan maalmood dabadood Nuux furay dariishaddii doonnidii
uu sameeyey; 8:7 Oo WUXUU dibadda u diray tuke, hor iyo dib buuna u
duulayay, ilaa intay biyihii ka engegeen dhulka dushiisa. 8:8 Dabadeedna
wuxuu diray qoolley si uu u ogaado bal in biyihii dhulka dushiisa ka
yaraadeen iyo in kale; 8:9 laakiin qoolleydii meel ay cagta dhigto ayay
weyday, kolkaasay Nuux xaggiisii ku soo noqotay iyo xaggii doonnidii,
maxaa yeelay, biyihii baa dhulka oo dhan dul joogay; kolkaasuu gacanta
dibadda u bixiyey, oo soo qabtay iyadii, oo soo geliyey doonnidii. 8:10
Kolkaasuu toddoba maalmood oo kale sugay; markaasuu mar kale
qoolleydii doonnidii ka diray; 8:11 qoolleydiina waxay isagii ku soo
noqotay fiidkii; oo afkana waxay ku wadatay caleen saytuun oo qoyan;
kolkaasuu Nuux ogaaday in biyihii dhulka ka yaraadeen. 8:12 Kolkaasuu
toddoba maalmood oo kale sugay; dabadeedna qoolleydii buu diray;
iyadiina mar dambe kuma ay soo noqon. 8:13 Oo waxaana dhacday
sannaddii lix boqol iyo kowaad, bishii kowaad, maalinteedii kowaad, inay
biyihii dhulka ka engegeen: Nuuxna daboolkii buu doonnidii ka qaaday,
wuuna fiiriyey, oo bal eeg, dhulka dushiisu way engegnayd. 8:14 Oo bishii
labaad, maalinteedii toddoba iyo labaatanaad, ayaa dhulku engegay. 8:15
Ilaahna Nuux buu la hadlay, isagoo leh, 8:16 Doonnida ka baxa adiga, iyo
naagtaada, iyo wiilashaada, iyo naagaha wiilashaada ee kula jiraba. 8:17
Soo bixi wax kasta oo nool oo kula jooga, inta jidhka leh oo dhan, kuwaas
oo ah haadda, iyo xoolaha, iyo waxa dhulka gurguurta oo dhan; si ay
dhulka ugu bataan, oo ay wax badan u dhalaan, oo ay dhulka ugu tarmaan.
8:18 Nuuxna wuu baxay, isagii iyo wiilashiisii, iyo naagtiisii, iyo naagihii
wiilashiisa ee la jirayba. 8:19 Dugaag kasta, iyo wax kasta oo gurguurta,
iyo haad kasta, iyo wax alla wixii dhulka ku dhaqaaqaaba, jinsigoodii
ayay doonnidii kala soo baxeen. 8:20 Nuuxna meel allabari buu Rabbiga u
dhisay; xayawaankii daahirka ahaa iyo haaddii daahirka ahaydba, intuu
wax ka qaatay, ayuu allabaryo la gubo ku bixiyey meeshii allabariga
dusheeda. 8:21 Rabbiguna wuxuu uriyey caraftii udgoonayd, kolkaasuu
Rabbigu iska yidhi qalbigiisa, Mar dambe dadka aawadiis dhulka uma
habaari doono, maxaa yeelay, malaha qalbiga dadku waa shar tan iyo
yaraantiisa; mar dambena ma aan dili doono wax kasta oo nool sidii aan
yeelay. 8:22 Intuu dhulku jiro, beer abuurid, iyo beer goosasho, iyo qabow
iyo kulayl, iyo gu iyo jiilaal, iyo habeen iyo maalin midnaba ma joogsan
9:1 Oo Ilaah waa barakadeeyey Nuux iyo wiilashiisii, oo wuxuu ku yidhi,
Wax badan dhala, oo tarma, oo dhulka ka buuxsama. 9:2 Cabsidiinna iyo
baqdintiinnu way la jiri doonaan dugaag kasta, iyo haad kasta oo hawada,
iyo waxa dhulka gurguurta oo dhan, iyo kalluunka badda oo dhan.
gacmihiinna baa laydiin geliyey iyaga. 9:3 Wax kasta oo dhaqdhaqaaqa oo
noolu cuntay idiin noqon doonaan; sidii aan geedaha cagaarka ah idiin
siiyey ayaan kulli idiin siiyey. 9:4 Laakiin waa inaydnaan cunin hilibka
noloshiisu la jirto, taasoo ah dhiiggiisa. 9:5 Oo hubaal dhiigga naftiinna
waan weydiin oo waxaan weydiin dugaag kasta iyo dadkaba, xataa nafta
nin kasta walaalkiis waan weydiin. 9:6 Ku kasta oo nin dhiiggiis daadiya,
nin baa isna dhiiggiisa daadin doona: waayo, Ilaah araggiisuu ka sameeyey
ninka. 9:7 Idinku wax badan dhala, oo tarma; aad iyo aadna ugu farcama
dhulka, kuna tarma dhexdiisa. 9:8 Oo Ilaah Nuux buu la hadlay, iyo
wiilashiisii la joogay, isagoo ku leh, 9:9 Bal eega, anigu axdigayga baan
idinku adkaynayaa, idinka iyo farcankiinna idinka dambeeya; 9:10 iyo uun
kasta oo nool oo idinla jooga, haadda iyo xoolaha, iyo dugaag kasta oo
dhulka idinla jooga; oo ah in alla intii ka soo baxda doonnida, xataa
dugaag kasta oo dhulka. 9:11 Oo waxaan idinku adkayn doonaa
axdigayga; inta jidh leh oo dhan mar dambe biyo daad ah laguma baabi'in
doono, daad dambe oo dhulka baabbi'iyaana mar dambe ma jiri doono.
9:12 Oo Ilaah wuxuu yidhi, Waa tan calaamadii axdiga aan idinla
dhiganayo idinka iyo uun kasta oo nool oo idinla jooga, tan iyo qarni kasta.
9:13 Waxaan qaansadayda ku dhex dhigay daruurta, waxayna noqon
doontaa calaamadii axdiga dhex yaal aniga iyo dhulka. 9:14 Waxaana
dhici doonta, markii aan dhulka daruur dul keeno, in qaansada lagu arki
doono daruurta dhexdeeda, 9:15 Oo waxaan xusuusan doonaa axdigayga
ina dhex yaal aniga iyo idinka iyo uun kasta oo nool oo jidh kasta leh;
biyuhuna dib dambe ma noqon doonaan daad baabi'iya inta jidh leh oo
dhan. 9:16 Qaansaduna waxay ku dhex jiri doontaa daruurta; anna waan
fiirin doonaa iyada, inaan xusuusto axdiga weligiis dhex yaal Ilaah iyo uun
kasta oo nool oo jidh kasta leh oo dhulka jooga. 9:17 Oo Ilaah wuxuu
Nuux ku yidhi, Tanu waa calaamadii axdigii aan ku adkeeyey inta jidhka
leh oo dhulka joogta. 9:18 Oo wiilashii Nuux oo doonnidii ka soo baxay,
waxay ahaayeen Sheem, iyo Xaam, iyo Yaafet: Xaamna waa Kancaan
aabbihiis. 9:19 Saddexdanu waxay ahaayeen wiilashii Nuux; oo iyagii
farcankoodii baa dhulka oo dhan ku fiday. 9:20 Nuuxna wuxuu bilaabay
inuu beerray noqdo, oo wuxuu beertay canab. 9:21 Kolkaasuu wax ka
cabbay khamrigeedii, wuuna sakhraamay; oo teendhadiisii dhexdeeda
ayuu ku qaawanaa. 9:22 Oo Xaam, oo ahaa Kancaan aabbihiis, ayaa arkay
qaawanaantii aabbihiis, kolkaasuu u sheegay labadii walaalihiis ahayd oo
dibadda joogta. 9:23 Kolkaasaa Sheem iyo Yaafet dhar qaadeen, oo
labadoodu garbahay saareen, oo dib dib u socdeen, kolkaasay
qaawanaantii aabbahood ku dedeen, oo wejiyadooduna way sii jeedeen,
mana ay arkin qaawanaantii aabbahood. 9:24 Nuuxna khamrigiisii wuu ka
soo miyirsaday, wuuna ogaaday wixii wiilkiisa yaru ku sameeyey. 9:25
Kolkaasuu yidhi, Inkaaru ha ku dhacdo Kancaan; Addoonkii
addoommaduu u noqon doonaa walaalihiis. 9:26 Oo WUXUU yidhi,
Ammaanu ha u ahaato Rabbiga ah Ilaaha Sheem, Kancaanna addoon ha u
noqdo. 9:27 Ilaah ha fidiyo Yaafet, Hana dego teendhooyinka Sheem;
Kancaanna addoon ha u noqdo isaga. 9:28 Nuuxna daadka ka dib wuxuu
sii noolaa saddex boqol iyo konton sannadood. 9:29 Wakhtigii Nuux
noolaa oo dhammuna waxay ahaayeen sagaal boqol iyo konton
sannadood; dabadeedna wuu dhintay.
10:1 Haddaba kuwanu waa farcankii wiilashii Nuux, kuwaas oo ahaa
Sheem, Xaam iyo Yaafet: oo wiilal baa u dhashay iyaga daadkii dabadiis.
10:2 Wiilashii Yaafet waxay ahaayeen Gomer, iyo Maajuuj, iyo Maaday,
iyo Yaawaan, iyo Tubal, iyo Meshek, iyo Tiiraas. 10:3 Wiilashii Gomerna
waxay ahaayeen Ashkenas, iyo Riifad, iyo Togarmah. 10:4 Wiilashii
Yaawaanna waxay ahaayeen Eliishah, iyo Tarshiish, iyo Kitiim iyo
Dodaaniim. 10:5 Kuwaasay gasiiradihii quruumuhu ugu kala qaybsameen
waddammadoodii, dad kasta sidii afkoodii, iyo qabiilooyinkoodii, iyo
quruumahoodii ay ahaayeen. 10:6 Wiilashii Xaamna waxay ahaayeen
Kuush, iyo Misrayim, iyo Fuut, iyo Kancaan. 10:7 Wiilashii Kuushna
waxay ahaayeen Sebaa, iyo Xawiilaah, iyo Sabtaah, iyo Racmaah, iyo
Sabteka: wiilashii Racmaahna waxay ahaayeen Shebaa, iyo Dedaan. 10:8
Kuushna wuxuu dhalay Nimrod: wuxuuna bilaabay inuu noqdo mid dhulka
xoog weyn ku leh. 10:9 Wuxuu ahaa ugaadhsade ku xoog weyn Rabbiga
hortiisa: taas daraaddeed waxaa la yidhaahdaa, Sidii Nimrod ugaadhsade
xoog weyn Rabbiga hortiisa. 10:10 Bilowgil Boqortooyadiisu waxay
ahayd Baabel, iyo Ereg. iyo Akad, iyo Kalneh, waxayna ku yiilleen
waddankii Shincaar. 10:11 Dhulkaas wuu ka tegey oo wuxuu galay
Ashuur, wuxuuna dhisay Nineweh, iyo Rexobod, iyo Kaalah, 10:12 iyo
Resen oo u dhexaysay Nineweh iyo Kaalah; (taasuna waxay tahay
magaalada weyn). 10:13 Misrayimna wuxuu dhalay Luudiim, iyo
Canaamiim, iyo Lehaabiim iyo Naftuxiim, 10:14 iyo Fatrusiim iyo
Kasluxiim (oo ay reer Falastiin ka yimaadeen), iyo Kaftoriim. 10:15
Kancaanna wuxuu dhalay Siidoon oo ahaa curadkiisii, iyo Xeet; 10:16 iyo
reer Yebuus, iyo reer Amor, iyo reer Girgaash; 10:17 iyo reer Xiwi, iyo
reer Carqi, iyo reer Siini; 10:18 iyo reer Arwaad, iyo reer Semaar, iyo reer
Xamaat: dabadeedna qabiilooyinkii Kancaan way kala firdheen. 10:19 Oo
soohdintii reer Kancaan waxay ka bilaabmaysay Siidoon, markii loo kaco
xagga Geraar, ilaa Gaasa, oo markii loo kaco xagga Sodom iyo Gomora
iyo Admah iyo Seboyim, ilaa Laashac. 10:20 Kuwanu waxay ahaayeen
wiilashii Xaam, sidii qabiilooyinkoodii, iyo afafkoodii, iyo
waddammadoodii, iyo quruumahoodii ay ahaayeen. 10:21 Sheem oo
aabbe u ahaa carruurtii Ceeber oo dhan, oo ahaa Yaafet walaalkiisii
weynaa, isagana carruur baa u dhalatay. 10:22 Wiilashii Sheemna waxay
ahaayeen Ceelaam, iyo Ashuur, iyo Arfaksad, iyo Luud, iyo Araam. 10:23
Wiilashii Araamna waxay ahaayeen Cuus, iyo Xuul, iyo Geter, iyo Mash.
10:24 Arfaksadna wuxuu dhalay Salah; Salahna wuxuu dhalay Ceeber.
10:25 Ceeberna waxaa u dhashay laba will: mid magiciisu wuxuu ahaa
Feleg; waayo, waagiisii ayaa dhulku qaybsamay; magaca walaalkiisna
wuxuu ahaa Yoqtaan. 10:26 Yoqtaanna wuxuu dhalay Almoodaad, iyo
Shelef, iyo Xasarmaawed, iyo Yerah; 10:27 iyo Hadooraam, iyo Uusaal,
iyo Diqlah; 10:28 iyo Coobaal, iyo Abiimaa'eel, iyo Shebaa; 10:29 iyo
Oofir, iyo Xawiilaah, iyo Yoobaab: kuwaasu kulli waxay ahaayeen
wiilashii Yoqtaan. 10:30 Meeshay degganaayeenna waxay ka
bilaabmaysay Meesha, markii loo kaco xagga Sefaar, buurta bari. 10:31
Kuwanu waxay ahaayeen wiilashii Sheem; sidii qabiilooyinkoodii, iyo
afafkoodii, iyo waddammadoodii, iyo quruumahoodii ay ahaayeen. 10:32
Kuwanu waa qabiilooyinkii wiilashii Nuux; sidii farcankoodii iyo
quruumahoodii ay ahaayeen; oo kuwanaa quruumuhu ka kala qaybsameen
daadkii dabadiis.
11:1 Dhulka oo dhammuna wuxuu ahaa isku af iyo isku hadal keliya. 11:2
Waxaana dhacday markay xagga bari u sii socdaaleen inay waddankii
Shincaar meel bannaan ka heleen; oo halkaas ayay degeen. 11:3 Oo waxay
isku yidhaahdeen, Ina keena, aynu leben samaysannee, oo aynu aad u dub
nee. Oo waxay dhagaxa meeshiisa u haysteen leben, nuuradda
meeshee-dana dhoobo. 11:4 Oo waxay yidhaahdeen, Ina keena, aynu
magaalo dhisannee, iyo munaarad dhaladeedu samada gaadho, oo aynu
magac yeelannee, waaba intaasoo aynu dhulka dushiisa oo dhan ku kala
firidhnaaye. 11:5 Rabbiguna wuxuu u soo degay inuu arko magaaladii iyo
munaaraddii ay binu-aadmigu dhisayeen. 11:6 Oo Rabbigu wuxuu yidhi,
Bal eega, iyagu waa isku dad keliya, oo dhammaan isku af keliya bay
leeyihiin, oo waxanuna waa waxa ay bilaabayaan inay sameeyaan, oo
haatan wax ka hor joogsan doona waxay damcaan inay sameeyaan ma
jiraane. 11:7 Ina keena, aynu degnee, oo halkaas aynu afkooda iskaga
qasnee, yaan midna midka kale hadalkiisa garanine. 11:8 Kolkaasaa
Rabbigu halkaas ka kaxeeyey oo ku kala firdhiyey dhulka dushiisa oo
dhan, oo dhisiddii magaaladii way joojiyeen. 11:9 Sidaas daraaddeed
magaceedii waxaa loo bixiyey Baabel, maxaa yeelay, halkaasaa Rabbigu
afkii dhulka oo dhan iskaga qasay; oo halkaasuu Rabbigu ka kaxeeyey
iyagii oo ku kala firdhiyey dhulka dushiisa oo dhan. 11:10 Kuwanu waa
farcankii Sheem. Sheem wuxuu jiray boqol sannadood, oo lab a
sannadood oo daadkii ka dambaysay wuxuu dhalay Arfaksad. 11:11
Sheemna markuu Arfaksad dhalay ka dib wuxuu noolaa shan boqol oo
sannadood, wiilal iyo gabdhona wuu dhalay. 11:12 Arfaksadna wuxuu
jiray shan iyo soddon sannadood, wuxuuna dhalay Salah: 11:13
Arfaksadna markuu Salah dhalay ka dib wuxuu noolaa afar boqol iyo
saddex sannadood, wiilal iyo gabdhona wuu dhalay. 11:14 Salahna wuxuu
jiray soddon sannadood, wuxuuna dhalay Ceeber. 11:15 Salahna markuu
Ceeber dhalay ka dib wuxuu noolaa afar boqol iyo saddex sannadood,
wiilal iyo gabdhona wuu dhalay. 11:16 Ceeberna wuxuu jiray afar iyo
soddon sannadood, wuxuuna dhalay Feleg: 11:17 Ceeberna markuu Feleg
dhalay ka dib wuxuu noolaa afar boqol iyo soddon sannadood, wiilal iyo
gabdhona wuu dhalay. 11:18 Felegna wuxuu jiray soddon sannadood,
wuxuuna dhalay Recu: 11:19 Felegna markuu Recu dhalay ka dib wuxuu
noolaa laba boqol iyo sagaal sannadood, wiilal iyo gabdhona wuu dhalay.
11:20 Recuna wuxuu jiray laba iyo soddon sannadood, wuxuuna dhalay
Seruug. 11:21 Recuna markuu Seruug dhalay ka dib wuxuu noolaa laba
boqol iyo toddoba sannadood, wiilal iyo gabdhona wuu dhalay. 11:22
Seruugna wuxuu jiray soddon sannadood, wuxuuna dhalay Naaxoor:
11:23 Seruugna markuu Naaxoor dhalay ka dib wuxuu noolaa laba boqol
oo sannadood, wiilal iyo gabdhona wuu dhalay. 11:24 Naaxoorna wuxuu
jiray sagaal iyo labaatan sannadood, wuxuuna dhalay Terax; 11:25
Naaxoorna markuu Terax dhalay ka dib wuxuu noolaa boqol iyo sagaal
iyo toban sannadood, wiilal iyo gabdhona wuu dhalay. 11:26 Teraxna
wuxuu jiray toddobaatan sannadood, wuxuuna dhalay Aabraam, iyo
Naaxoor, iyo Haaraan. 11:27 Kuwanu waa farcankii Terax. Terax wuxuu
dhalay Aabraam, iyo Naaxoor, iyo Haaraan; Haaraanna wuxuu dhalay
Luut. 11:28 Haaraanna wuxuu dhintay aabbihiis Terax oo jooga, wuxuuna
ku dhintay dhulkii uu ku dhashay, oo la odhan jiray Uur tii reer Kaldayiin.
11:29 Aabraam iyo Naaxoorna way guursadeen: Aabraam naagtiisii waxaa
la odhan jiray Saaray; naagtii Naaxoorna waxaa la odhan jiray Milkah,
waxayna ahayd gabadhii Haaraan, aabbihii Milkah iyo Iskah. 11:30
Saarayna waxay ahayd madhalays; ilmona ma ay lahayn. 11:31 Teraxna
wuxuu kaxaystay wiilkiisii Aabraam, iyo Luut oo ahaa ina Haaraan, wiilkii
wiilkiisii, iyo Saaray oo uu soddog u ahaa, oo ahayd naagtii wiilkiisii
Aabraam; wayna kala baxeen Uur tii reer Kaldayiin, si ay u tagaan dalkii
Kancaan; waxayna yimaadeen Haaraan, oo halkaasay degeen. 11:32
Wakhtigii Terax noolaa wuxuu ahaa lab a boqol iyo shan sannadood,
Teraxna wuxuu ku dhintay Haaraan.
12:1 Rabbigu wuxuu Aabraam ku yidhi, Ka tag waddankaaga, iyo
xigaalkaaga, iyo reerka aabbahaaba, oo dalka aan ku tusi doono u kac.
12:2 Oo quruun weyn baan kaa dhigi doonaa, oo waan ku barakadayn
doonaa, magacaagana waan weynayn doonaa; oo waxaad noqon doontaa
barako; 12:3 Oo waan barakadayn doonaa kuwa kuu duceeya, kan ku
habaarana waan habaari doonaa: oo qabiilooyinka dhulka oo dhammu
adigay kugu barakoobi doonaan. 12:4 Markaasaa Aabraam tegey, sidii
Rabbigu ku yidhi; Luutna wuu raacay. Aabraam shan iyo toddobaatan
sannadood buu jiray markuu Haaraan ka tegey. 12:5 Aabraamna wuxuu
kaxaystay naagtiisii Saaray, iyo Luut oo ahaa wiilkii walaalkiis, iyo
xoolahoodii ay urursadeen oo dhan, iyo dadkii ay Haaraan ka heleen oo
dhan; kolkaasay u kaceen dalkii Kancaan, oo waxay yimaadeen dalkii
Kancaan. 12:6 Aabraamna dalkii buu dhex maray ilaa meeshii la odhan
jiray Shekem iyo tan iyo geedkii Moreh. Wakhtigaasna reer Kancaan
dalkay joogeen. 12:7 Oo Ilaah baa Aabraam u muuqday, oo ku yidhi,
Dalkan farcankaagaan siin doonaa. Kolkaasuu meeshaas meel allabari uga
dhisay Rabbigii u muuqday. 12:8 Markaasuu meeshaas ka guuray, oo
wuxuu tegey buurtii xagga bari ka ahayd Beytel, oo teendhadiisii buu ka
dhistay meel Beytel galbeed ka ahayd, Cayna bari ka ahayd; markaasuu
meeshaas meel allabari Rabbiga uga dhisay, oo magaca Rabbiga ku
baryootamay. 12:9 Kolkaasaa Aabraam socdaalay, isagoo weli xagga
koonfureed u sii socda. 12:10 Kolkaasaa dhulkii abaari ka dhacday:
markaasuu Aabraam Masar tegey; inuu halkaas qariib ku ahaado, waayo,
abaartii aad bay dhulkii ugu xumayd. 12:11 Oo waxay noqotay in markii
uu ku soo dhowaaday inuu Masar galo, uu ku yidhi naagtiisii Saaray, Bal
eeg, waan ogahay inaad tahay naag arag quruxsan, 12:12 Oo waxaa dhici
doona in markii ay Masriyiintu ku arkaan, ay odhan doonaan, Waa
naagtiisii tanu. Oo way i dili doonaan, laakiin adiga way ku dayn doonaan.
12:13 Waxaad ku tidhaahdaa, Walaashiis baan ahay; si ay iigu roonaadaan
adiga aawadaa, oo ay naftaydu daraaddaa u noolaato. 12:14 Oo waxay
noqotay in markii Aabraam Masar soo galay, ay Masriyiintii arkeen in
naagtu aad u quruxsan tahay. 12:15 Oo amiirradii Fircoon baa arkay, oo
Fircoon bay u ammaaneen iyadii, oo naagtii waxaa loo kaxeeyey gurigii
Fircoon. 12:16 Isaguna Aabraam si wanaagsan buu u qabtay iyada
aawadeed: wuxuuna lahaa ido, iyo dibiyo, iyo dameerro lab, iyo niman
addoommo ah, iyo naago addoomo ah, iyo dameero dhaddig iyo geel.
12:17 Oo Rabbigu belaayooyin waaweyn buu ku riday Fircoon iyo
reerkiisiiba, Saaray oo naagtii Aabraam ahayd aawadeed. 12:18 Fircoonna
Aabraam buu u yeedhay, oo ku yidhi, Waa maxay waxan aad igu
samaysay? Maxaad iigu sheegi weyday inay tahay naagtaadii? 12:19
Maxaad u tidhi, Waa walaashay? si aan u guursado iyada. Haddaba waa
tan naagtaadii, kaxayso oo iska tag. 12:20 Fircoonna niman buu u soo
amray isaga: wayna soo ambabbixiyeen isagii iyo naagtiisii, iyo wuxuu
haystay oo dhan.
13:1 Aabraamna Masar wuu ka baxay, isaga, iyo naagtiisii, iyo wuxuu
haystay oo dhan, Luutna wuu raacay, oo wuxuu tegey xagga koonfureed.
13:2 Oo Aabraam hodan buu ka ahaa xagga xoolaha iyo lacagta iyo
dahabka. 13:3 Xagga koonfureed ayuu ka tegey oo wuxuu u socdaalay
ilaa Beytel, meeshii bilowgii ay teendhadiisu ahayd, ee u dhexaysay
Beytel iyo Cay; 13:4 ilaa meeshii allabariga oo uu horraantii halkaas ka
sameeyey; oo meeshaasuu Aabraam magaca Rabbiga kaga baryootamay.
13:5 Oo Luut, oo isna Aabraam la socday, wuxuu lahaa adhi, iyo lo', iyo
teendhooyin. 13:6 Dhulkuna ma uu qaadi karin iyagii, hadday wada
degganaan lahaayeen: waayo, xoolahoodu way badnaayeen, oo sidaas
daraaddeed ma ay wada degganaan karin. 13:7 Dirir baana ku dhex jirtay
xoolojirradii Aabraam). iyo xoolojirradii Luut. Markaasna reer Kancaan
iyo reer Feris dhulkaasay degganaayeen. 13:8 Oo Aabraam wuxuu Luut
ku yidhi, Waxaan kaa baryayaa inaan diriru inaga dhex dhicin aniga iyo
adiga, iyo xoolojirradayda iyo xoolojirradaada; maxaa yeelay, waxaynu
nahay walaalo. 13:9 Dhulka oo dhammu sow kaa ma horreeyo? Waxaan
kaa baryayaa inaad iga guurtid. Haddaad bidixda tagto, midigtaan
tegayaa; haddaad midigta tagtona, bidixdaan tegayaa. 13:10 Kolkaasuu
Luut indhihiisii kor u taagay, oo wuxuu arkay Bannaankii Webi Urdun oo
dhan, iyo inay meel waluba aad u waraabsan tahay, intaan Rabbigu baabi'in
Sodom iyo Gomora; wuxuu u ekaa beertii Ilaah, iyo sida dalka Masar
markaad tagto xagga Socar. 13:11 Markaasuu Luut wuxuu doortay
Bannaankii Urdun oo dhan; oo Luut xagga bari buu u socdaalay; oo way
kala guureen. 13:12 Aabraam wuxuu degay dalkii Kancaan, Luutna wuxuu
degay magaalooyinkii Bannaanka ku yiil, oo teendhadiisii wuxuu u
wareejiyey xagga Sodom. 13:13 Haddaba dadkii Sodom shar miidhan bay
ahaayeen, Ilaahna aad iyo aad bay ugu dembaabeen. 13:14 Oo Rabbigu
wuxuu Aabraam ku yidhi, intii Luut ka guuray ka dib, Indhahaaga kor u
taag, oo meeshaad joogto ka fiiri, xagga woqooyi iyo xagga koonfureed,
iyo xagga bari iyo xagga galbeedba; 13:15 waayo, dhulka aad aragto oo
dhan waxaan siin doonaa adiga iyo far-cankaaga weligiin. 13:16
Farcankaagana waxaan ka dhigi doonaa sida ciidda dhulka; haddii nin
ciidda dhulka tirin karo, farcankaagana waa la tirin doonaa. 13:17 Bal kac
oo ku dhex soco dhulka dhererkiisa iyo ballaadhkiisa; waayo, adigaan ku
siin doonaa. 13:18 Oo Aabraam teendhadiisii wuu wareejiyey, oo wuxuu
yimid oo degay dhirtii Mamre, ee ku tiil Xebroon, oo halkaasuu Rabbiga
meel allabari uga dhisay.
14:1 Waxaa dhacday waagii Amraafel boqorka u ahaa Shincaar,
Aryookna boqorka u ahaa Ellaasaar, Kedorlaacomerna boqorka u ahaa
Ceelaam, Tidcaalna boqorka u ahaa Goyiim, 14:2 inay la dirireen Berac oo
boqor u ahaa Sodom, iyo Birshac oo boqor u ahaa Gomora, iyo Shinaab
oo boqor u ahaa Admah, iyo Shemeeber oo boqor u ahaa Seboyim, iyo
boqorkii Belac (oo iyana ahayd Socar). 14:3 Kuwanu waxay kulligood
isugu yimaadeen Dooxo Siddiim (oo iyana ahayd Baddii Cusbada). 14:4
Laba iyo toban sannadood bay Kedorlaacomer u adeegeen, markaasay
sannaddii saddex iyo tobnaad ku caasiyoobeen. 14:5 Sannaddii afar iyo
tobnaadna waxaa yimid Kedorlaacomer, iyo boqorradii la jiray, oo waxay
reer Refaa'iim ku dileen Cashtarod Qarnayim, oo reer Suusiimna waxay
ku dileen Haam, oo reer Eymiimna waxay ku dileen Shaweh Qiryaatayim,
14:6 reer Xorna waxay ku dileen buurtoodii Seciir, iyo ilaa Aylfaaraan oo
u dhowayd cidlada. 14:7 Oo way soo noqdeen, oo waxay yimaadeen Ceyn
Mishfaat (oo iyana ahayd Qaadeesh), oo waxay dileen dadkii dalkii reer
Camaaleq oo dhan, waxaa kale oo ay dileen reer Amor oo degganaa
Hasason Tamar. 14:8 Oo waxaa soo baxay boqorkii Sodom, iyo boqorkii
Gomora, iyo boqorkii Admah, iyo boqorkii Seboyim, iyo boqorkii Belac
(oo iyana ahayd Socar); oo waxay Dooxo Siddiim ugu diyaargaroobeen
may la dagaallamaan 14:9 Kedorlaacomer oo ahaa boqorkii Ceelaam, iyo
Tidcaal oo ahaa boqorkii Goyiim, iyo Amraafel oo ahaa boqorkii
Shincaar, iyo Aryook oo ahaa boqorkii Ellaasaar. Waxay ahaayeen afar
boqor oo shantil Boqor ka gees ah. 14:10 Haddaba Dooxo Siddiim waxaa
ka buuxay boholo waaweyn oo dhoobo ah; oo boqorradii Gomora iyo
Sodom way carareen, oo halkaasay ku dhaceen, intii kalena waxay u
carareen xagga buurta. 14:11 Oo waxay qaateen alaabtii Sodom iyo
Gomora oo dhan, iyo cuntadoodii oo dhan, wayna iska tageen. 14:12 Oo
waxaa kaloo ay la tageen Luut, oo ahaa wiilkii Aabraam walaalkiis, oo
Sodom degganaa, iyo alaabtiisii oo dhan, wayna iska tageen. 14:13 Oo
waxaa yimid mid soo baxsaday, oo wuxuu u warramay Aabraam kii ahaa
Cibraaniga isagoo ag deggan dhirtii Mamre kii ahaa reer Amor, oo Eshkol
iyo Caaneer walaalkood ahaa. Kuwaasu Aabraam bay gaashaanbuur la
ahaayeen. 14:14 Oo Aabraam markuu maqlay in walaalkiis maxbuus
ahaan loola tegey ayuu soo kaxaystay raggiisii la tababbaray oo gurigiisa
ku dhashay, iyagoo ah saddex boqol iyo siddeed iyo toban nin, oo wuxuu
raacdo ku jiray ilaa Daan. 14:15 Oo habeennimo ayuu raggiisii u kala
qaybiyey, isaga iyo addoommadiisiiba, oo waxay laayeen colkii, oo ay
raacdaysteen ilaa Xoobah, oo Dimishaq xagga bidixda ka ah. 14:16 Oo
alaabtii oo dhan buu soo celiyey, oo waxaa kale oo uu soo celiyey
walaalkiis Luut, iyo alaabtiisii, iyo naagihii, iyo dadkiiba. 14:17 Markuu
ka soo noqday layntii Kedorlaacomer iyo boqorradii la jiray ka dib ayaa
boqorkii Sodom Aabraam kaga hor tegey Dooxo Shaweh oo ahayd
Dooxadil Boqorka. 14:18 Oo Malkisadaq oo ahaa boqorkii Saalem baa
keenay cunto iyo khamri: wuxuuna ahaa wadaadkii Ilaaha ugu sarreeya.
14:19 Oo Aabraam buu u duceeyay, oo yidhi, Ilaaha ugu sarreeya, ee leh
samada iyo dhulkaba ha barakadeeyo Aabraam. 14:20 Ammaan waxaa leh
Ilaaha ugu sarreeya, oo cadaawayaashaadii gacantaada geliyey.
Markaasaa Aabraam wuxuu isagii wax kasta ka siiyey toban meelood oo
meel. 14:21 Boqorkii Sodom wuxuu Aabraam ku yidhi, Dadka uun i sii,
alaabtana adigu iska qaado. 14:22 Laakiin Aabraam wuxuu boqorkii
Sodom ku yidhi, Gacantaydaan kor u taagay oo waxaan ku dhaartay
Rabbiga, kan ah Ilaaha ugu sarreeya, ee leh samada iyo dhulka, 14:23
inaanan qaadanin miiq ama kab yeelmeheed ama wax adigu aad leedahay,
waayo, waaba intaasoo aad tidhaahdaa, Anaa Aabraam hodan ka dhigaye.
14:24 Waxba qaadan maayo wixii ay ragga dhallinyarada ahu cuneen
mooyaane, iyo qaybtii raggii i raacay. Caaneer iyo Eshkol, iyo Mamre ha
qaateen qaybtooda.
15:1 Waxyaalahaas ka dib hadalkii Ilaah baa Aabraam ugu yimid
muuqasho ahaan, isagoo leh, Aabraamow, ha baqin: anigu waxaan ahay
gaashaankaaga, abaalgudkaaguna aad buu u weynaan doonaa. 15:2 Oo
Aabraam wuxuu yidhi, Sayidow Rabbiyow, maxaad i siin doontaa?
Waayo, anigu carruur la'aan baan sii socdaa, reerkaygana waxaa dhaxli
doona Eliiceser oo ah reer Dimishaq. 15:3 Oo Aabraam wuxuu yidhi, Bal
eeg, aniga ima aad siin farcan: oo mid gurigayga ku dhashay baa i
dhaxlaya. 15:4 Oo bal eeg, hadalkii Rabbigaa u yimid, isagoo leh,
Ninkanu kuma dhaxli doono: laakiinse waxaa ku dhaxli doona wiil aad
dhali doontid. 15:5 Oo dibadduu u soo bixiyey, oo ku yidhi, Bal samada
fiiri, oo xiddigaha tiri, haddaad tirin kartid: oo wuxuu ku yidhi, Sidaas oo
kalaa farcankaagu ahaan doonaa. 15:6 Oo Rabbiga wuu rumaystay;
Ilaahna taas wuxuu ugu tiriyey xaqnimo. 15:7 Oo wuxuu ku yidhi isaga,
Anigu waxaan ahay Rabbiga kaaga soo kaxeeyey Uur tii reer Kaldayiin,
inaan ku siiyo dalkan si aad u dhaxashid. 15:8 Oo Aabraam wuxuu yidhi,
Sayidow Rabbiyow, maxaan ku ogaadaa inaan dhaxli doono? 15:9 Oo
wuxuu ku yidhi, Ii kaxee qaalin lo' ah oo saddex jir ah, iyo ceesaan saddex
jir ah, iyo wan saddex jir ah, iyo qoolley, iyo xamaam yar. 15:10 Oo wuu
u kaxeeyey kuwaas oo dhan, oo badhtankuu ka kala wada gooyay, oo
badh kastaba kan kaluu hor dhigay: laakiinse shimbirrihii ma uu kala
gooyn. 15:11 Haad baana hilibkii ku soo degtay, laakiinse Aabraam baa ka
eryay. 15:12 Oo kolkii qorraxdu sii dhacaysay, ayaa hurdo aad u weynu
Aabraam ku soo dhacday; oo bal eeg, cabsi gudcur weyn leh baa ku soo
degtay. 15:13 Markaasuu wuxuu ku yidhi Aabraam, Ogow in hubaal
farcankaagu ay dad qalaad ku ahaan doonaan dal aan kooda ahayn, oo ay
u adeegi doonaan, oo afar boqol oo sannadood waa la dhibi doonaa; 15:14
Oo weliba quruuntaas ay u adeegi doonaan, xukun baan ku ridi doonaa; oo
dabadeedna way ka soo bixi doonaan iyagoo xoolo bad an wata. 15:15
Laakiinse adigu nabad baad ugu tegi doontaa awowayaashaa, oo waxaa
lagu xabaali doonaa adigoo cimri dheer gaadhay. 15:16 Oo iyagu qarniga
afraad halkan bay ku soo noqon doonaan: waayo, dembigii reer Amor weli
ma dhamma. 15:17 Oo waxay noqotay, markii qorraxdii dhacday oo ay
ahayd gudcur, in girgire qiiqaya iyo dab ololaya ay dhex mareen cadadkii.
15:18 Maalintaas Rabbigu Aabraam buu axdi la dhigtay, isagoo leh,
Farcankaagaan siiyey dhulkan, oo laga bilaabo webiga Masar ilaa webiga
weyn, oo ah webi Yufraat: 15:19 reer Qeyn, iyo reer Qenas, iyo reer
Qadmon, 15:20 iyo reer Xeet, iyo reer Feris, iyo reer Refaa'iim, 15:21 iyo
reer Amor, iyo reer Kancaan, iyo reer Girgaash, iyo reer Yebuus.
16:1 Saaray oo ahayd Aabraam naagtiisii carruur uma ay dhalin isagii:
waxayna lahayd gabadh midiidin ah, oo Masriyad ah, magaceedana
waxaa la odhan jiray Haagaar. 16:2 Oo Saaray waxay Aabraam ku tidhi,
Bal eeg imminka, Rabbigu waa ii diiday inaan dhalo; haddaba waxaan kaa
baryayaa inaad midiidintayda u tagto, mindhaa iyadaan carruur ka heli
doonaaye, Aabraamna codkii Saaray buu maqlay. 16:3 Saaray oo ahayd
naagtii Aabraam waxay kaxaysay Haagaar tii Masriyadda ahayd, oo
midiidinteeda ahayd, markii Aabraam toban sannadood joogay dalkii
Kancaan ka dib, oo waxay iyadii siisay ninkeedii Aabraam inay naagtiisii u
noqoto. 16:4 Oo Haagaar buu u tegey, wayna uuraysatay; oo markay
aragtay inay uuraysatay ayay murwadeedii aad u quudhsatay. 16:5 Oo
Saaray waxay Aabraam ku tidhi, Dulmigii laygu sameeyey dushaada ha
ahaado: midiidintaydii waxaan geliyey laabtaada; oo markay aragtay inay
uuraysatay ayay i quudhsatay; Rabbigu aniga iyo adiga ha ina kala
xukumo. 16:6 Laakiinse Aabraam wuxuu ku yidhi Saaray, Bal eeg,
midiidintaadii gacantaaday ku jirtaaye; waxaad doonto ku samee.
Saarayna si adag bay ula macaamilootay, kolkaasay midiidintii ka carartay
horteeda. 16:7 Oo malaa'igtii Rabbigaa heshay iyadoo ag joogta il biyo ah
oo cidlada ku taal, oo ishuna waxay ku tiil jidka Shuur. 16:8 Oo malaa'igtii
waxay ku tidhi, Haagaar, midiidintii Saaray, xaggee baad ka timid?
Xaggee baadse ku socotaa? Oo waxay ku tidhi, Murwadayda Saaray baan
ka cararayaa. 16:9 Oo malaa'igtii Rabbigu waxay ku tidhi iyadii, Ku noqo
murwadaadii, oo gacmaheeda is-hoos dhig. 16:10 Oo malaa'igtii Rabbigu
waxay ku tidhi iyadii, Farcankaaga aad baan u tarmin doonaa si aan loo
tirin karin farabadnaantiisa aawadeed. 16:11 Oo malaa'igtii Rabbigu
8:1 Oo haddana markuu furay shaabaddii toddobaad, intii nus saace ah
waxaa samada ka dhacday aammusnaan. 8:2 Markaasaan waxaan arkay
toddobadii malaa'igood oo Ilaah hortiisa taagan, oo waxaa la siiyey
toddoba buun. 8:3 Oo haddana waxaa timid malaa'ig kale, oo waxay Isag
taagtay meeshii allabariga, iyadoo haysata idan dahab ah, oo waxaa la
siiyey foox badan si ay ugu darto baryadii qoduusiinta oo dhan oo ay ugu
shiddo meeshii allabariga oo dahabka ahayd oo carshiga hortiisa tiil. 8:4
Oo qiiqii fooxa oo ay baryadii qoduusiintu la socoto ayaa wuxuu ka baxay
gacantii malaa'igta oo wuxuu kor u aaday Ilaah hortiis. 8:5 Markaasaa
malaa'igtii waxay qaadatay idankii, oo waxay ka buuxisay dabkii meesha
allabariga, kolkaasay waxay ku tuurtay dhulka; markaasaa waxaa dhacay
onkod, iyo codad, iyo hillaac, iyo dhulgariir. 8:6 Markaasaa toddobadii
malaa'igood oo toddobada buun haystay waxay isu diyaariyeen inay ka
dhawaajiyaan. 8:7 Malaa'igtii kowaad ayaa ka dhawaajisay, markaasaa
waxaa soo dhacay roob dhagaxyaale iyo dab dhiig ku dhex qasan yahay,
oo waxaa lagu tuuray dhulka; markaasaa dunida saddex meelood oo meeli
gubatay, oo dhirtana saddex meelood oo meel baa gubatay, oo cawskii
qoyanaa oo dhammuna waa gubtay. 8:8 Oo haddana waxaa ka
dhawaajisay malaa'igtii labaad, markaasaa waxaa badda lagu tuuray wax
le'eg buur weyn oo dab ka ololayo; markaasaa baddii saddex meelood oo
meel baa dhiig noqotay; 8:9 oo waxaa halkaas ku dhintay uunkii badda ku
jiray oo nafta lahaa saddex meelood oo meel, oo doonniyihiina saddex
meelood oo meel baa la baabi'iyey. 8:10 Oo haddana waxaa ka
dhawaajisay malaa'igtii saddexaad, markaasaa waxaa samada ka soo
dhacday xiddig weyn oo sidii laambadeed u ololaysa, oo waxay ku dul
dhacday webiyaasha saddex meelood oo meel, iyo ilihii biyaha ahaa; 8:11
oo xiddigta magaceedana waxaa la yidhaahdaa Qadhaadh; oo biyihiina
saddex meelood oo meel baa qadhaadh noqotay; dad badanuna wuxuu ku
dhintay biyihii, maxaa yeelay, qadhaadh baa laga dhigay. 8:12 Oo haddana
waxaa ka dhawaajisay malaa'igtii afraad, markaasaa waxaa wax lagu
dhuftay qorraxda saddex meelood oo meel, iyo dayaxa saddex meelood
oo meel, iyo xiddigaha saddex meelood oo meel, in saddex meelood oo
meeli ay gudcur noqoto, iyo in maalinta saddex meelood oo meeli aanay
iftiimin, habeenkuna uu noqdo sidaas oo kale. 8:13 Haddana waxaan arkay
oon maqlay gorgor dhex duulaya samada isagoo cod weyn ku leh, Waxaa
hoogay oo hoogay oo hoogay kuwa dhulka deggan, sababtuna waa
buunanka dhawaaqooda hadhay oo saddexda malaa'igood ay dhowaan ka
dhawaajin doonaan.
9:1 Oo haddana waxaa ka dhawaajisay malaa'igtii shanaad, markaasaan
arkay xiddig samada ka timid oo dhulka ku soo dhacday; oo waxaa iyadii
la siiyey furihii ceelka yaamayska. 9:2 Markaasay waxay furtay ceelkii
yaamayska, oo ceelkii waxaa kor uga soo baxay qiiq u eg qiiq foorno
weyn; oo qiiqii ceelka aawadiis ayaa qorraxdii iyo hawadiiba gudcur la
noqdeen. 9:3 Markaasaa qiiqii waxaa ka soo baxay oo dhulka ku soo
degay ayax; oo waxaa iyagii la siiyey xoog sida hangarallayaasha dhulku
ay xoog u leeyihiin. 9:4 Oo waxaa lagu yidhi, Waxba ha yeelina cawska
dhulka iyo wax cagaar ah iyo geednaba, dadka aan shaabadda Ilaah
wejiga ku lahayn mooyaane. 9:5 Oo haddana waxaa lagu amray inaanay
dadka dilin, laakiinse inay intii shan bilood ah xanuujiyaan, oo
xanuunkooduna wuxuu ahaa sida xanuunka hangarallahu markuu nin
qaniino. 9:6 Oo ayaamahaasna dadku waxay doondooni doonaan
dhimasho, oo sinaba uma ay heli doonaan, oo waxay jeclaan doonaan inay
dhintaan, laakiinse dhimashadu way ka carari doontaa iyaga. 9:7 Oo ayaxa
qaabkiisuna wuxuu u ekaa fardo dagaal loo diyaariyey; oo madaxana
waxaa u saarnaa taajaj dahab u eg, oo wejiyadooduna waxay u ekaayeen
wejiyo dad. 9:8 Oo waxay lahaayeen timo u eg timo dumar; ilkahooduna
waxay u ekaayeen ilko libaax. 9:9 Oo waxay lahaayeen laabdhawr u eg
laabdhawr bir ah; oo sanqadha baallahooduna waxay u ekayd sanqadh
fardo badan oo dagaal ku yaacaya gaadhifardoodkood. 9:10 Oo waxay
lahaayeen dabo u eg hangarallayaasha dabadooda iyo miciyo; oo
dabadoodana waxay ku lahaayeen xoog ay dadka wax ku yeelaan intii
shan bilood ah. 9:11 Oo waxaa iyaga boqor u ah malagga yaamayska; oo
magiciisana afka Cibraaniga waxaa lagu yidhaahdaa Abaddoon; afka
Gariiggana magiciisa waxaa lagu yidhaahdaa Abolyoon. 9:12 Hooggii
kowaad wuu dhammaaday; oo bal eeg, weli waxaa dhiman oo hadda ka
dib imanaya laba hoog oo kale. 9:13 Oo haddana waxaa ka dhawaajisay
malaa'igtii lixaad, markaasaan maqlay cod ka yeedhaya geesihii girgirihii
allabariga oo dahabka ahaa oo Ilaah hor yaal, 9:14 oo ku lahaa malaa'igtii
lixaad oo buunka haysatay, Fur afarta malaa'igood oo ku ag xidhan webiga
weyn oo Yufraat. 9:15 Markaasaa waxaa la furay afartii malaa'igood oo
loo diyaariyey saacadda iyo maalinta iyo bisha iyo sannadda inay laayaan
dadka saddex meelood oo meel. 9:16 Oo tiradii ciidankii fardooleyda
ahaa waxay ahayd labaatan kun oo meelood oo min toban kun ah; oo
anigu waan maqlay tiradoodii. 9:17 Oo sidaasaa waxaan tusintii ku arkay
fardihii iyo kuwii fuushanaa oo qaba laabdhawr u eg dab iyo dhagax
yakintos iyo baaruud; oo fardaha madaxyadooduna waxay u ekaayeen
madaxyo libaax; oo afafkoodana waxaa ka soo baxayay dab iyo qiiq iyo
baaruud. 9:18 Oo dadkii saddex meelood oo meel waxaa lagu dilay
saddexdan belaayo oo ah dabka iyo qiiqa iyo baaruudda afkoodii ka soo
baxay. 9:19 Waayo, fardaha xooggoodu wuxuu ku jiray afkooda iyo
dabadooda, waayo, dabadoodu waxay u ekayd abeesooyin, oo waxay
lahaayeen madaxyo, oo kuwaasay dadka wax ku yeeli Jireen. 9:20 Oo
dadkii hadhay oo aan lagu dilin saddexdaas belaayo, kama ay toobad
keenin shuqulladii gacmahooda, si ayan u caabudin jinniyo, iyo sanamyo
dahab ah, iyo kuwo lacag ah, iyo kuwo naxaas ah, iyo kuwo dhagax ah,
iyo kuwo qoryo ah, oo aan wax arki karin, waxna maqli karin, soconna
karin; 9:21 kamana ay toobad keenin diliddoodii iyo saaxirnimadoodii iyo
0:1 Oo haddana waxaan arkay malaa'ig kale oo xoog weyn oo samada ka
soo degaysa, iyadoo daruur huwan. madaxeedana waxaa saarnaa
qaansoroobaad, wejigeeduna wuxuu u ekaa qorraxda oo kale,
cagaheeduna waxay u ekaayeen tiirar dab ah, 10:2 oo gacanteedana
waxay ku haysatay buug yar oo furan. Oo cagteedii midig waxay saartay
badda, teedii bidixdana waxay saartay dhulka, 10:3 oo markaasay ku
dhawaaqday cod weyn oo u eg libaax ciyaya, oo markay qaylisay ayaa
toddobadii onkodba onkodeen. 10:4 Oo markii toddobadii onkod
onkodeen, waxaan ku dhowaa inaan wax qoro; markaasaan maqlay cod
samada ka leh, Shaabad ku xidh waxyaalaha toddobada onkod ay ku
onkodeen, oo ha qorin. 10:5 Markaasaa malaa'igtii aan arkay oo ku
taagnayd badda iyo dhulka ayaa gacanteedii midig samada kor ugu
taagtay, 10:6 oo inaan wakhti mar dambe jirayn ayay ugu dhaaratay kan
weligiis iyo weligiisba nool, oo abuuray samada iyo waxyaalaha ku dhex
jira, iyo dhulka iyo waxyaalaha ku dhex jira, iyo badda iyo waxyaalaha ku
dhex jiraba. 10:7 laakiinse wakhtiga codka malaa'igta toddobaad markay
ku dhow dahay inay ka dhawaajiso ayaa waxaa dhammaan doona
qarsoodiga Ilaah siduu ugu bishaareeyey nebiyadii addoommadiisa ahaa.
10:8 Oo haddana waxaan mar kale maqlay codkii aan samada ka maqlay
oo igu leh, Tag oo qaado buugga furan oo ku jira gacanta malaa'igta ku
taagan badda iyo dhulka. 10:9 Markaasaan malaa'igtii u tegey, oo waxaan
ku idhi, Buugga yar i sii. Markaasay igu tidhi, Qaado oo cun; oo wuxuu
calooshaada ka dhigi doonaa qadhaadh, laakiin intuu afkaaga ku jiro
wuxuu u macaanaan doonaa sida malab oo kale. 10:10 Markaasaan
buuggii yaraa ka qaatay malaa'igta gacanteedii, waanan cunay, oo intuu
afkayga ku jiray wuxuu u macaanaa sida malab oo kale; oo markii aan
cunay ayaa calooshaydii qadhaadh noqotay. 10:11 Oo iyana waxay igu
tidhi. Waa inaad mar kale wax ka sii sheegtid dad badan iyo quruumo
11:1 Markaasaa waxaa lay siiyey cawsduur ul u eg, oo waxaa laygu yidhi,
Sara joogso, oo qiyaas macbudka Ilaah, iyo meesha allabariga, iyo kuwa
Ilaah ku caabuda meeshaas. 11:2 Oo barxadda macbudka dibaddiisa ku
taal iska daa, oo ha qiyaasin; waayo, iyada waxaa la siiyey quruumaha; oo
magaalada qoduuska ahna waxay ku tuman doonaan intii laba iyo afartan
bilood ah. 11:3 Oo labadayda markhaati waxaan siin doonaa xoog ay wax
ku sii sheegaan kun iyo laba boqol iyo lixdan maalmood, iyagoo jawaanno
qaba. 11:4 Oo kuwanu waa labada geed oo saytuunka ah iyo labada
laambadood oo hor taagan Rabbiga dhulka. 11:5 Oo haddii nin damco
inuu wax yeelo, dab baa afkooda ka soo bixi doona oo gubi doona
cadaawayaashooda; oo haddii nin damco inuu wax yeelo, waa in saas loo
dilo. 11:6 Kuwanu waxay leeyihiin amar ay samada ku xidhaan, si aan
roob u di'in inta ay wax sii sheegayaan, oo waxay kaloo leeyihiin amar ay
biyaha dhiig kaga dhigaan oo ay dhulkana ugu soo dejiyaan belaayo kasta
mar alla markii ay doonayaan. 11:7 Oo markii ay dhammeeyaan
markhaatifuridda waxaa la diriri doonaa bahalka yaamayska ka soo bixi
doona, oo wuu ka adkaan doonaa, wuuna dili doonaa iyaga. 11:8 Oo
meydadkoodu waxay oolli doonaan jidka magaalada weyn oo xagga ruuxa
laga yidhaahdo Sodom iyo Masar, halkaasoo Rabbigooda iskutallaabta
lagu qodbay. 11:9 Oo saddex maalmood iyo badh ayaa waxaa
meydadkooda daawan doona dad ka yimid dadadka iyo qabiilooyinka iyo
afafka iyo quruumaha; oo umana ay oggolaan doonaan in meydadkooda
qabri la geliyo. 11:10 Oo kuwa dhulka degganuna way ku farxi doonaan
oo rayrayn doonaan, oo midkoodba midka kale wuxuu u diri doonaa
hadiyado; maxaa yeelay, labadan nebi waxay saxariiriyeen kuwa dhulka
deggan. 11:11 Oo saddex maalmood iyo badh dabadeed waxaa iyaga soo
gashay neeftii nolosha oo xagga Ilaah ka timid, markaasay cagahoodii ku
istaageen; oo kuwii iyaga daawadayna waxaa ku soo degtay cabsi weyn.
11:12 Oo waxay samada ka maqleen cod weyn oo ku leh, Halkan soo
fuula. Markaasay samada tegeen iyagoo daruur ku dhex jira, oo
cadaawayaashoodiina way arkeen. 11:13 Oo saacaddaasna waxaa dhacay
dhulgariir weyn, oo magaaladii toban meelood oo meel ayaa duntay; oo
dhulgariirkii wuxuu dilay toddoba kun oo qof, oo intoodii kalena way
cabsadeen, oo waxay ammaaneen Ilaaha samada. 11:14 Oo hooggii
labaadna wuu dhammaaday; oo bal eeg, hooggii saddexaadna dhaqsuu u
imanayaa. 11:15 Markaasaa waxaa ka dhawaajisay malaa'igtii toddobaad,
oo waxaa samada ka yeedhay codad waaweyn, oo waxay yidhaahdeen,
Boqortooyadii dunidu waxay noqotay boqortooyadii Rabbigeenna iyo
Masiixiisa, oo isna boqor buu ahaan doonaa weligiis iyo weligiis. 11:16
Oo afar iyo labaatankii oday oo carshiyadooda ku fadhiyey Ilaah hortiisa
way dhaceen, oo intay wejigooda dhulka saareen, ayay Ilaah caabudeen,
iyagoo leh, 11:17 Rabbiyow Ilaaha Qaadirkaa oo jira oo jirayow, mahad
baannu kuu naqaynaa; maxaa yeelay, waxaad qaadatay xooggaagii
weynaa, oo wax baad xukuntay. 11:18 Oo quruumihiina way cadhoodeen,
oo waxaa yimid cadhadaadii iyo wakhtigii kuwii dhintay la xukumi lahaa
iyo wakhtigii abaal- gudkooda la siin lahaa nebiyada addoommadaada ah
iyo qoduusiinta iyo kuwa magacaaga ka cabsada, yaryar iyo waaweynba,
oo la baabi'in lahaa kuwa dhulka baabi'iya. 11:19 Markaasaa waxaa
samada laga furay macbudkii Ilaah; oo waxaa macbudkiisa gudihiisa ka
muuqday sanduuqii axdigiisa; markaasaa waxaa soo dhacay hillaac, iyo
codad, iyo onkod, iyo dhulgariir, iyo roob dhagaxyaale oo weyn.
12:1 Markaasaa waxaa samada ka muuqatay calaamo weyn, taas oo
ahayd naag qorraxda huwan, oo dayaxuna wuxuu ka hooseeyey
cagaheeda, madaxana waxaa u saarnaa taaj laba iyo toban xiddigood ah,
12:2 oo uur bay lahayd; wayna qaylinaysay iyadoo foolanaysa oo
xanuunsanaysa oo doonaysa inay umusho. 12:3 Oo haddana samada
waxaa ka muuqatay calaamo kale; oo bal eeg waxaa la arkay masduulaa
weyn oo cas, oo wuxuu lahaa toddoba madax iyo toban gees, oo
madaxyadiisii waxaa u saarnaa toddoba taaj. 12:4 Oo dabadiisiina waxay
soo jiidday xiddigihii samada saddex meelood oo meel, oo waxay ku soo
tuurtay dhulka; markaasaa masduulaagii wuxuu is-hor taagay naagtii ku
dhowayd inay umusho, si uu ilmaha uga liqo markay umusho. 12:5 Oo
waxay umushay ilmo lab; kaas oo loo xugmay inuu quruumaha oo dhan ul
bir ah ku xukumo; oo ilmaheediina waxaa kor loogu qaaday xagga Ilaah
iyo carshigiisa. 12:6 Oo naagtiina waxay u carartay xagga cidlada,
halkaasoo Ilaah iyada uga diyaariyey meel lagu quudiyo kun iyo laba
boqol iyo lixdan maalmood. 12:7 Markaasaa samada waxaa ka dhacay
dagaal, oo Mikaa'iil iyo malaa'igihiisii waxay u soo baxeen inay la diriraan
masduulaagii; oo masduulaagii iyo malaa'igihiisiina way la dirireen; 12:8
kamana ay adkaan, meeshoodiina mar dambe samada lagama helin. 12:9
Oo masduulaagii weynaa oo ahaa maskii duqa ahaa hoos baa loo soo
tuuray, kaasoo la yidhaahdo Ibliis iyo Shayddaan, kii dunida oo dhan
khiyaaneeyey. Waxaa isaga lagu soo tuuray dhulka, oo malaa'igihiisiina
hoos baa loola soo tuuray isaga. 12:10 Oo haddana waxaan samada ka
maqlay cod weyn oo leh, Haatan waxaa yimid badbaadadii, iyo xooggii,
iyo boqortooyadii Ilaaheenna, iyo amarkii Masiixiisa; maxaa yeelay, kii
walaalaheen dacweyn jiray hoos baa loo tuuray, kaasoo iyaga ku dacweyn
jiray Ilaaheenna hortiisa habeen iyo maalinba. 12:11 Oo waxay isagii kaga
adkaadeen dhiiggii Wanka iyo eraygii markhaatifuriddooda; oo iyagu
naftoodii kalama ay lexejeclaabin xataa dhimasho. 12:12 Haddaba
samooyinka iyo kuwa dhex degganow, rayrreeya. Waxaase hoogay badda
iyo dhulka, maxaa yeelay, waxaa idiin soo degay Ibliiskii, oo aad u
cadhaysan, oo weliba garanaya in wakhtigu ku yar yahay. 12:13 Oo
masduulaagiina markuu arkay in hoos loogu tuuray xagga dhulka ayuu
wuxuu silciyey naagtii ilmaha lab dhashay. 12:14 Oo waxaa naagtii la
siiyey laba baal oo gorgor weyn si ay uga duusho maskii ilaa meesheedii
cidlada ku tiil, halkaasoo iyada lagu quudiyo wakhti, iyo wakhtiyo, iyo
wakhti badhkiis. 12:15 Oo maskiina wuxuu afkiisa ka tufay oo naagtii ka
daba tuuray biyo ah sidii webi, si uu durdurku u qaado. 12:16 Markaasaa
dhulku naagtii caawiyey, oo afka kala qaaday, oo WUXUU liqay webigii
masduulaagu afkiisa ka soo tuuray. 12:17 Oo masduulaagii aad buu ugu sii
cadhooday naagtii, oo wuxuu u soo kacay inuu la diriro farcankeedii kale
oo hadhay oo amarrada Ilaah xajiyo oo Ciise u markhaati furo. Oo wuxuu
isku dul taagay cammuuddii badda.
13:1 Kolkaasaan arkay bahal badda ka soo baxaya, oo wuxuu lahaa toban
gees iyo toddoba madax, oo geesihiisiina waxaa u saarnaa toban taaj, oo
madaxyadiisiina waxaa ugu qornaa magacyo cay ah. 13:2 Oo bahalkii aan
arkay wuxuu u ekaa shabeel, oo cagihiisuna waxay u ekaayeen cago orso,
afkiisuna wuxuu u ekaa af libaax; markaasaa masduulaagii wuxuu isaga
siiyey xooggiisii iyo carshigiisii iyo amar weyn. 13:3 Oo markaasaan
arkay madaxyadiisii midkood oo u eg mid la gowracay; oo nabarkii uu u
dhintay wuu bogsaday; oo dunida oo dhammuna waxay la yaabtay
bahalkii; 13:4 markaasay masduulaagii caabudeen, maxaa yeelay, wuxuu
amarkiisii siiyey bahalkii; iyaguna waxay caabudeen bahalkii, waxayna
yidhaahdeen, Bal yaa bahalka la mid ah? oo bal yaa awooda inuu la diriro?
13:5 Markaasaa waxaa isagii la siiyey af ku hadlaya waxyaalo waaweyn
iyo cay; oo haddana waxaa la siiyey amar uu ku sii shaqeeyo laba iyo
afartan bilood. 13:6 Markaasuu afkiisii u furay inuu Ilaah caayo, iyo inuu
caayo magiciisa, iyo rugtiisa, Iyo xataa kuwa samada deggan. 13:7 Oo
haddana waxaa isagii la siiyey amar uu kula dagaallamo qoduusiinta oo uu
kaga adkaado; oo haddana waxaa la siiyey amar uu ku xukumo qabiil
kasta iyo dad kasta iyo af kasta iyo quruun kasta. 13:8 Oo waxaa isaga
caabudi doona inta dhulka deggan oo dhan oo aan magacooda lagu qorin
kitaabka nolosha oo Wanka la gowracay waagii dunida la aasaasay. 13:9
Hadduu jiro nin dheg lahu ha maqlo. 13:10 Haddii nin dad xabbiso,
isagana waa la xabbisi doonaa; oo haddii nin seef wax ku dilo, waa in
isagana seef lagu dilo. Waa kaa samirka iyo rumaysadka qoduusiintu.
13:11 Oo haddana waxaan arkay bahal kale oo dhulka ka soo baxaya, oo
wuxuu lahaa laba gees oo u eg wan geesihiis, oo wuxuu u hadlayay sidii
masduulaa oo kale. 13:12 Oo wuxuu bahalkii kowaad hortiisa wax kaga
qabtay amarkiisii oo dhan. Oo dunida iyo kuwa degganba wuxuu ka
dhigay inay caabudaan bahalkii kowaad oo nabarkii uu u dhintay
bogsaday. 13:13 Oo wuxuu sameeyey calaamooyin waaweyn, wuuna
karay xataa inuu dab samada ka soo dejiyo oo dhulka ku soo tuuro dadka
hortiisa. 13:14 Oo kuwa dhulka deggan wuxuu ku khiyaaneeyey
calaamooyinkii isaga loo siiyey inuu ku sameeyo bahalkii hortiisa; isagoo
kuwa dhulka deggan ku leh, Waa inaad sanam u samaysaan bahalka seefta
nabarkeedii ku yaal ee soo noolaaday. 13:15 Oo haddana waxaa isagii la
siiyey xoog uu neef ku geliyo sanamkii bahalka, in sanamkii bahalku hadlo
oo uu ka dhigo in la dilo in alla intii aan caabudin sanamkii bahalka. 13:16
Oo haddana wuxuu ka dhigay in kulli, yar iyo weyn, iyo taajir iyo faqiir,
iyo xor iyo addoonba sumad lagaga dhigo gacanta midigta ama wejiga;
13:17 iyo inaanu ninna awoodin inuu wax iibiyo ama iibsado, kii sumadda
leh mooyaane, taasoo ah magaca bahalka ama nambarka magiciisa., 13:18
Xigmaddii waa tan. Kii waxgarasho lahu ha tiriyo nambarka bahalka;
waayo, waxa weeye nin nambarkiis, oo nambarkiisuna waxa weeye lix
boqol iyo lix iyo lixdan.
14:1 Oo bal eeg, waxaan arkay Wankii oo ku dul taagan Buur Siyoon, oo
waxaa isaga la jiray boqol iyo afar iyo afartan kun oo qof, oo waxaa
wejiga ugu qornaa isaga magiciisa iyo magaca aabbihiis. 14:2 Markaasaan
samada ka maqlay cod u eg biyo badan codkood iyo onkod weyn codkiis;
oo codkii aan maqlayna wuxuu u ekaa kataaraley ka dhawaajinaysa
kataaradahooda; 14:3 markaasay carshiga hortiisa iyo afartii xayawaan
iyo odayaasha hortoodii waxay ku gabyeen gabay cusub; oo gabaygaas
ninna ma baran karin, boqol iyo afar iyo afartanka kun oo dunida laga soo
iibsaday mooyaane. 14:4 Kuwanu waa kuwii aan naagaha ku nijaasoobin;
waayo, iyagu waa daahir; kuwanu waa kuwa Wanka u raaca meel alla
meeshuu tagoba. Kuwan waxaa laga soo iibsaday dadka inay midhaha ugu
horreeya u noqdaan Ilaah iyo Wankaba. 14:5 Oo afkooda innaba been
lagama helin, iinna ma leh. 14:6 Oo haddana waxaan arkay malaa'ig kale
oo samada dhex duulaysa iyadoo wadata injiil daa'imis ah inay u naadiso
kuwa dhulka deggan iyo quruun kasta iyo qabiil kasta iyo af kasta iyo dad
kasta; 14:7 iyadoo cod weyn ku leh, Ilaah ka cabsada, oo isaga ammaana,
waayo, saacaddii xukunkiisu way timid. Oo caabuda kii sameeyey samada
iyo dhulka iyo badda iyo ilaha biyaha ah. 14:8 Oo malaa'ig kale oo labaad
ayaa soo raacday, oo waxay lahayd, Waxaa dhacday oo dhacday
Baabuloontii weynayd, taasoo quruumaha oo dhan ka waraabisay
khamrigii cadhada sinadeeda. 14:9 Oo haddana waxaa soo raacday
malaa'ig kale oo saddexaad, iyadoo cod weyn ku leh, Haddii nin caabudo
bahalka iyo sanamkiisa, ama uu aqbalo sumad in lagaga dhigo wejiga ama
gacanta, 14:10 isna wuxuu ka cabbi doonaa khamriga cadhada Ilaah oo
lagu shubay koobka cadhadiisa isagoo aan badhxanayn; oo waxaa isaga
lagu silcin doonaa dab iyo baaruud malaa'igaha qoduuska ah hortooda iyo
Wanka hortiisa. 14:11 Oo qiiqa caddibaaddooda kor buu u baxayaa
weligiis iyo weligiis, oo kuwa caabuda bahalka iyo sanamkiisa, iyo ku alla
kii aqbala sumadda magiciisa nasasho heli maayaan habeen iyo maalin
toona. 14:12 Waa kaa samirkii qoduusiinta, kuwaas oo ah kuwa xajiya
amarrada Ilaah iyo iimaanka Ciise. 14:13 Oo haddana waxaan samada ka
maqlay cod igu leh, Qor, Waxaa barakadaysan kuwa hadda ka dib
dhimanaya iyagoo Rabbiga rumaysan. Ruuxii wuxuu leeyahay, Haah,
iyagu waa inay ka nastaan hawshoodii, waayo, waxaa iyaga la socda
shuqulladoodii. 14:14 Oo bal eeg, haddana waxaan arkay daruur cad, oo
waxaan daruurta dusheeda ku arkay mid fadhiya oo u eg bini aadan, oo
waxaa madaxa u saarnaa taaj dahab ah, oo gacantana wuxuu ku haystay
manjo af badan. 14:15 Oo haddana malaa'ig kale ayaa waxay ka soo
baxday macbudkii, oo waxay cod weyn ugu dhawaaqday kii daruurta ku
fadhiyey, iyadoo leh, Manjadaada soo dir oo beerta goo; waayo, saacaddii
beergooysku way timid; maxaa yeelay, midhihii dhulka oo la gooyn lahaa
way bislaadeen. 14:16 Markaasaa kii daruurta ku fadhiyey wuxuu
manjadiisii ku soo tuuray dhulka, oo midhihii dhulkiina waa la gooyay.
14:17 Oo haddana malaa'ig kale ayaa waxay ka baxday macbudka samada
ku yaal, oo iyana waxay haysatay manjo af badan. 14:18 Oo haddana
malaa'ig kale oo dabka xukunta ayaa waxay ka soo baxday meeshii
allabariga; oo waxay cod weyn ugu dhawaaqday tii manjada afka badan
haysatay iyadoo ku leh, Manjadaada afka badan soo dir, oo waxaad
ururisaa canabka dhulka rucubyadiisa; maxaa yeelay, canabkii waa
bislaaday. 14:19 Markaasaa malaa'igtii waxay manjadeedii ku soo tuurtay
dhulka, oo waxay soo ururisay canabka dhulka, oo waxay ku tuurtay
macsaraddii canabka oo weyn oo cadhada Ilaah. 14:20 Oo canabkiina
waxaa lagu tuntay magaalada dibaddeeda, oo waxaa macsaraddii ka soo
baxay dhiig, wuxuuna gaadhay tan iyo fardaha xakamahooda, ilaa kun iyo
lix boqol oo istaadiyon.
15:1 Oo haddana waxaan samada ku arkay calaamo kale oo weyn oo
cajaa'ib leh, waxayna ahayd toddoba malaa'igood oo haysta toddoba
belaayo, oo ahaa kuwii ugu dambeeyey, waayo, waxaa iyaga ku dhex
dhammaatay cadhadii Ilaah. 15:2 Markaasaan arkay wax u eg bad
muraayad ah oo dab ku dhex qasan yahay iyo kuwii iyagoo guulaysan ka
yimid xaggii bahalkii iyo xaggii sanamkiisii iyo xaggii nambarkii
magiciisa, oo dui taagan baddii muraayadda ahayd iyagoo haysta
kataaradihii Ilaah. 15:3 Oo iyana waxay ku gabyeen addoonkii Ilaah oo
Muuse ahaa gabaygiisii iyo gabaygii Wanka iyagoo leh, Rabbiyow Ilaaha
Qaadirka ahow, shuqulladaadu way weyn yihiin, oo yaab bay leeyihiin.
Boqorka quruumahow, jidadkaagu waa xaq oo waa run. 15:4 Rabbiyow,
bal ayaan kaa cabsan doonin oo aan magacaaga ammaani doonin? Waayo,
adiga keligaa ayaa qoduus ah; maxaa yeelay, quruumaha oo dhammu way
iman oo hortaada ayay ku sujuudi doonaan; waayo, falimahaagii xaqa
ahaa waa la muujiyey. 15:5 Oo waxyaalahaas dabadood waxaan arkay
macbudkii taambuugga markhaatifuridda oo samada ku jira oo la furay.
15:6 Markaasaa macbudkii waxaa ka soo baxay toddobadii malaa'igood
oo haystay toddobada belaayo, oo waxay qabeen dhar daahir ah oo
dhalaalaya, oo laabtana waxaa ugu xidhnaa suuman dahab ah. 15:7 Oo
afartii xayawaan midkood ayaa wuxuu toddobadii malaa'igood siiyey
toddoba fijaan oo dahab ah oo ay ka buuxdo cadhadii Ilaaha weligiis iyo
weligiisba nool. 15:8 Markaasaa macbudkii waxaa ka buuxsamay qiiq ka
yimid xagga ammaanta Ilaah iyo xagga xooggiisa; oo ninna ma uu geli
karin macbudkii ilamaa la dhammeeyo toddobadii belaayo oo ay
toddobadii malaa'igood haysteen.
16:1 Markaasaan maqlay cod weyn oo macbudkii ka yeedhaya, oo
toddobadii malaa'igood ku leh, Taga, oo toddobada fijaan oo cadhada
Ilaah ku jirto dhulka ku shuba. 16:2 Markaasaa waxaa tagtay middii
kowaad, oo waxay fijaankeedii ku shubtay dhulka, oo wuxuu dadkii
sumaddii bahalka lahaa oo caabuday sanamkiisii u noqday boog xun oo
halis ah. 16:3 Oo tii labaadna fijaankeedii waxay ku shubtay badda;
markaasay baddii noqotay sidii nin dhintay dhiiggiis oo kale, oo
waxyaalihii ku noolaa oo dhammu way wada dhinteen. 16:4 Oo tii
saddexaadna waxay fijaankeedii ku shubtay webiyaashii iyo ilihii biyaha
ahaa; oo waxay noqdeen dhiig. 16:5 Kolkaasaan maqlay malaa igtii biyaha
oo leh, kan jira oo jirayow, adigu xaq baad tahay, adiga Qoduuska ahow,
maxaa yeelay, sidaasaad wax u xukuntay; 16:6 waayo, iyagu waxay
daadiyeen dhiiggii qoduusiintii iyo nebiyadii, oo adiguna waxaad ka
waraabisay dhiig; waayo, way istaahilaan. 16:7 Oo haddana waxaan
maqlay meeshii allabariga oo leh, Haah, Rabbiyow Ilaaha Qaadirka ahow,
waxaa run iyo xaq ah xukummadaada. 16:8 Oo tii afraadna waxay
fijaankeedii ku shubtay qorraxda; oo waxaa qorraxdii la siiyey amar ay
dadka ku gubto. 16:9 Markaasaa dadkii waxaa lagu gubay kulayl weyn,
oo waxay caayeen magicii Ilaaha belaayooyinka u taliya, oo ma ay toobad
keenin inay isaga ammaanaan. 16:10 Oo tii shanaadna waxay fijaankeedii
ku shubtay carshigii bahalka; boqortooyadiisiina way madoobaatay, oo
iyana xanuun aawadiis ayay carrabkoodii la ruugeen, 16:11 oo
xanuunkoodii iyo nabarradoodii aawadood waxay caayeen Ilaaha samada,
oo shuqulladoodiina kama ay toobad keenin. 16:12 Oo tii lixaadna waxay
fijaankeedii ku shubtay webiga weyn oo Yufraat; oo biyihiisiina way
engegeen, in jidka loo diyaariyo boqorrada ka imanaya qorrax--ka-soo
bax. 16:13 Markaasaan arkay saddex jinni oo nijaas ah oo ka soo baxaya
masduulaagii afkiisii, iyo bahalka afkiisii, iyo nebigii beenta ahaa afkiisii,
oo waxay u ekaayeen rahyaal; 16:14 waayo, waxay ahaayeen ruuxyo
jinniyo oo calaamooyin samaynaya, kuwaas oo u taga boqorrada dunida
oo dhan inay u soo ururiyaan dagaalka maalinta weyn oo Ilaaha Qaadirka
ah. 16:15 (Oo bal eeg, Anigu waxaan u imanayaa sida tuug oo kale.
Haddaba waxaa barakadaysan kii soo jeeda oo dharkiisa dhawra sii uusan
qaawanaan ugu socon oo aan cawradiisa loo arag.) 16:16 Oo iyana waxay
boqorradii ku soo ururiyeen meesha afka Cibraaniga lagu yidhaahdo
Armageddoon. 16:17 Oo tii toddobaadna waxay fijaankeedii ku shubtay
hawada; markaasaa macbudkii waxaa ka soo baxay cod weyn oo ka yimid
carshiga xaggiisa, wuxuuna lahaa, Way dhammaatay. 16:18 Markaasaa
waxaa dhacay hillaac iyo codad iyo onkod; oo waxaa dhacay dhulgariir
weyn oo aan weligiis isagoo kale la arag intii dad dhulka joogay, oo
wuxuu ahaa dhulgariir aad u weyn oo aad u xoog badan. 16:19 Oo
magaaladii weynaydna waxaa loo kala qaybiyey saddex meelood, oo
magaalooyinkii quruumuhuna way wada dumeen; oo Baabuloontii
weynaydna waxaa laga xusuustay Ilaah hortiisa in iyada la siiyo koobkii
khamriga xanaaqa cadhadiisa. 16:20 Oo gasiirad kastaaba way carartay,
buurihiina lama helin. 16:21 Oo waxaa samada ka soo daatay oo dadka ku
soo dul daatay roob dhagaxyaale, oo dhagax kastaba miisaankiisu le'eg
yahay talanti; markaasaa dadkii waxay Ilaah u caayeen belaayadii roob
dhagaxyaalaha aawadeed, maxaa yeelay, belaayadiisu aad bay u weynayd.
17:1 Markaasaa waxaa timid toddobadii malaa'igood oo toddobada fijaan
haystay middood, oo way ila hadashay, waxayna igu tidhi, Kaalay halkan,
waxaan ku tusi doonaa xukunka dhillada weyn oo biyaha badan ku dul
fadhida, 17:2 taasoo boqorrada dunidu ay ka sinaysteen, oo kuwa dunida
degganuna ay khamrigii sinadeeda ku sakhraameen. 17:3 Markaasay
waxay igu qaadday Ruuxa, oo waxay i geeysay cidlada; markaasaan arkay
naag fuushan bahal guduudan oo ay ka buuxaan magacyo cay ahu, oo
wuxuu lahaa toddoba madax iyo toban gees. 17:4 Oo naagtuna waxay
qabtay dhar midabkiisu yahay casaan iyo guduud, oo waxaa kaloo ay ku
sharraxnayd dahab iyo dhagaxyo qaali ah iyo luul, oo waxay gacanta ku
haysatay koob dahab ah oo waxyaalihii karaahiyada ahaa ka buuxaan,
kuwaas oo ahaa waxyaalihii nijaasta ahaa oo sinadeeda, 17:5 oo waxaa
wejiga ugu qornaa magac ah qarsoodi, oo ah Baabuloonta weyn ee
hooyada u ah dhillooyinka iyo waxyaalaha karaahiyada ah oo dunida.
17:6 Markaasaan arkay naagtii oo ku sakhraantay dhiiggii qoduusiinta iyo
dhiiggii kuwii Ciise u markhaati furay. Oo markaan iyadii arkay ayaan aad
ula yaabay. 17:7 Markaasaa malaa'igtii waxay igu tidhi, War, maxaad u
yaabtay? Waxaan kuu sheegi doonaa qarsoodiga naagta iyo bahalka iyada
sida oo leh toddobada madax iyo tobanka gees. 17:8 Bahalkii aad aragtay
wuu jiray, haddase ma jiro; oo wuxuu dhowaan ka soo bixi doonaa
yaamayska, oo wuxuu tegi doonaa halaag. oo kuwa dhulka jooga oo aan
magacooda lagu qorin kitaabka nolosha waagii dunida la aasaasay,
markay bahalka arkaan waxay la yaabi doonaan siduu markii hore u jiray,
oo uusan haatan u jirin, oo uu hadda ka dib u jiri doono. 17:9 Waa kan
maanka xigmadda lihi. Toddobada madax waa toddoba buurood oo ay
naagtu ku fadhiisato; oo iyagu waxa weeyaan toddoba boqor; 17:10
shantood way dhaceen, midna wuu joogaa, midkii kalena weli ma iman;
oo markuu yimaado, in yar buu sii jiri doonaa. 17:11 Oo bahalkii markii
hore jiray oo aan haatan jirin, isaga qudhiisuna waa mid siddeedaad oo
toddobaduu ka mid yahay; oo wuxuu tegi doonaa halaag. 17:12 Oo
tobankii gees oo aad aragtay waa toban boqor, oo aan weli helin
boqortooyo; laakiinse intii saacad ah waxay amar la heleen bahalka sida
boqorro oo kale. 17:13 Kuwanu waa isku maan, oo iyagu xooggooda iyo
amarkooda waxay siiyeen bahalka. 17:14 Kuwaasu waxay la diriri
doonaan Wanka, oo Wankuna wuu ka adkaan doonaa, maxaa yeelay, isagu
waa Sayidka sayidyada iyo Boqorka boqorrada; oo haddana kuwa isaga la
jira waa kuwa loo yeedhay, oo la doortay, oo aaminiinta ah. 17:15
Markaasay waxay igu tidhi, Biyihii aad aragtay oo ay dhilladu ku dul
fadhiday waxa weeyaan dadad iyo maqluuqyo iyo quruumo iyo afaf.
17:16 Oo tobankii gees oo aad aragtay iyo bahalkii waxay nebcaan
doonaan dhillada, oo iyada way bi'in doonaan oo qaawin doonaan, oo
hilibkeedana way cuni doonaan, oo kulligeedna waxay ku gubi doonaan
dab. 17:17 Waayo, Ilaah wuxuu qalbigooda geliyey inay yeelaan fikirkiisa,
oo ay isku maan ahaadaan, oo ay boqortooyadooda bahalka siiyaan ilamaa
erayada Ilaah ay kaamil noqdaan. 17:18 Oo naagtii aad aragtayna waxa
weeye magaalada weyn oo u talisa boqorrada dhulka.
18:1 Waxyaalahaas ka dib waxaan arkay malaa'ig kale oo samada ka soo
degaysa, waxayna lahayd amar weyn; oo dhulkuna wuxuu la iftiimay
dhalaalkeedii. 18:2 Markaasay ku dhawaaqday cod xoog weyn, oo waxay
tidhi, Waxaa dhacday oo dhacday Baabuloontii weynayd, oo waxay
noqotay hoygii shayddaanyada, iyo rugtii jinni kasta oo nijaas ah, iyo rugtii
shimbir kasta oo nijaas ah oo la neceb yahay. 18:3 Waayo, quruumihii oo
dhammu waxay ku dhaceen khamrigii cadhada sinadeeda; oo boqorradii
dhulka oo dhammuna iyaday ka sinaysteen, oo baayacmushtariyadii
dunidu waxay ku taajireen xooggii barwaaqadeeda. 18:4 Oo haddana
waxaan maqlay cod kale oo samada ka dhawaaqaya oo leh,
Dadkaygiiyow, iyada ka soo baxa, yaydnan dembiyadeeda la qaybsane, oo
aydnaan belaayooyinkeeda heline; 18:5 waayo, dembiyadeedii waxay
gaadheen xataa samada, oo Ilaahna wuu xusuustay xaqdarradeedii. 18:6
Iyada wax u siiya sidii ay wax idiin siisay oo kale, oo weliba u sii
labanlaaba sida shuqulkeedu ahaa; oo koobkii ay wax idiinku qastay, wax
ugu qasa labanlaab. 18:7 Oo intii ay isfaanisay iyo intii ay raaxaysatay oo
kale, waxaad iyada siisaan caddibaad iyo murug; waayo, iyadu waxay
qalbigeeda iska tidhaahdaa, Anigoo boqorad ah ayaan iska fadhiyaa, oo
carmalna ma ihi, oo sinaba murug u arki maayo. 18:8 Sidaas daraaddeed
maalin keliya waxaa iyada u iman doona belaayooyinkeeda, kuwaas oo ah
dhimasho iyo murug iyo abaar; oo iyada kulligeed waxaa lagu gubi
doonaa dab, waayo, Rabbiga Ilaaha ah oo iyada xukumay waa xoog badan
yahay. 18:9 Oo boqorradii dunida oo iyada ka sinaystay oo la raaxaystay
ayaa u ooyi doona oo u barooran doona markii ay arkaan qiiqa
gubashadeeda, 18:10 iyagoo meel fog la taagan cabsida caddibaaddeeda,
oo waxay odhan doonaan, Waxaa hoogtay oo hoogtay magaalada weyn
oo Baabuloon, taasoo ah magaalada xoogga badan! Waayo, xukunkaagu
saacad keliya buu ku yimid. 18:11 Oo baayacmushtariyadii duniduna
iyaday u ooyaan oo u baroortaan, waayo, ninna hadda ka dib iibsan maayo
shixnaddoodii; 18:12 shixnaddaas oo ah dahab, iyo lacag, iyo dhagaxyo
qaali ah, iyo luul, iyo dhar wanaagsan, iyo dhar guduudan, iyo xariir, iyo
dhar cas, iyo alwaax kasta oo tu'inos ah, iyo weel kasta oo foolmaroodi
laga sameeyey, iyo weel kasta oo alwaax qaali ah laga sameeyey, iyo
kuwa laga sameeyey naxaas, iyo bir, iyo marmar, 18:13 iyo qorfe, iyo
xawaash, iyo uunsi, iyo barafuun, iyo foox, iyo khamri, iyo saliid, iyo bur
wanaagsan, iyo sarreen, iyo lo', iyo ido, iyo fardo, iyo gaadhifardood, iyo
addoommo, iyo nafaha dadka. 18:14 Oo midhihii naftaadu ay damacday
way kaa tageen, oo waxyaalihii fiicanaa oo dhalaalayay oo dhammuna
way kaa baabbe'een, oo mar dambena lama heli doono. 18:15 Oo
baayacmushtariyadii alaabtaas lahaa oo iyada taajir ku noqday, waxay
meel fog la istaagi doonaan cabsida caddibaaddeeda iyagoo ooyaya oo
barooranaya; 18:16 oo waxay odhan doonaan, Waxaa hoogtay oo hoogtay
magaalada weyn, tii qabi jirtay dhar wanaagsan, iyo dhar guduudan, iyo
dhar cas, oo ku sharraxnaan jirtay dahab, iyo dhagaxyo qaali ah, iyo luul.
18:17 Waayo, maalka saas u badanu saacad keliya buu ku baaba'ay. Oo
waxaa meel fog istaagay naakhude kasta, iyo mid kasta oo dhoofa, iyo
ragga baxriyiinta ah, iyo in alla inta badda ka faa'iidaysata, 18:18 oo way
qayliyeen markii ay arkeen qiiqii gubashadeeda, waxayna yidhaahdeen,
Bal magaaladee baa la mid ah magaalada weyn? 18:19 Oo iyana intay
madaxa boodh ku shubteen ayay qayliyeen oo ooyeen oo baroorteen, oo
waxay yidhaahdeen, Waxaa hoogtay oo hoogtay magaaladii weynayd oo
kulli inta badda doonniyaha ku lahu ay dhexdeeda kaga taajireen
maalkeedii, waayo, iyadii saacad keliya bay baaba'day. 18:20 Haddaba
iyada ku farxa, Samaday, iyo Qoduusiintay, iyo Rasuulladow, iyo
Nebiyadow, waayo, Ilaah xukunkiinnii iyaduu ku xukumay. 18:21
Markaasaa malaa'ig xoog weynu waxay kor u qaadatay dhagax u eg
dhagaxshiid weyn, oo waxay ku dhex tuurtay badda, oo waxay tidhi,
Magaalada weyn oo Baabuloon sidaas oo kale xoog baa hoos loogu tuuri
doonaa, oo hadda ka dibna lama heli doono. 18:22 Oo mar dambe
dhexdaada lagama maqli doono codka kataaralayda, iyo muusikalayda,
iyo kuwa biibiilaha ka dhawaajiya, iyo kuwa turumbada ka dhawaajiya; oo
dhexdaada innaba lagama heli doono sancalow sanco kasta ha qabte; oo
sanqadha dhagaxshiidkana dhexdaada innaba lagama maqli doono mar
dambe; 18:23 Oo laambad iftiinkeedna mar dambe dhexdaada innaba
kama ifi doono, oo codkii arooska iyo aroosaddana dhexdaada innaba mar
dambe lagama maqli doono, waayo, baayacmushtariyadaadu waxay
ahaayeen amiirradii dhulka, maxaa yeelay, saaxirnimadaadii ayaa
quruumaha oo dhan lagu khiyaaneeyey. 18:24 Oo dhexdeeda waxaa laga
helay dhiiggii nebiyadii iyo qoduusiintii iyo dhiiggii kuwii dhulka lagu
19:1 Oo waxyaalahaas ka dib waxaan maqlay wax u eg cod weyn oo
maqluuq badan oo samada ku jira, oo waxay lahaayeen, Halleeluuya;
badbaado iyo ammaan iyo xoog waxaa leh Ilaahayaga; 19:2 waayo,
waxaa run iyo xaq ah xukummadiisa, maxaa yeelay, isagu wuu xukumay
dhilladii weynayd ee dhulka ku hallaysay sinadeedii; oo dhiiggii
addoommadiisiina gacanteeda wuu ka aaray. 19:3 Oo haddana mar labaad
ayay yidhaahdeen, Halleeluuya. Oo qiiqeeduna kor buu u baxaa weligiis
iyo weligiis. 19:4 Markaasaa afar iyo labaatankii oday iyo afartii
xayawaan ayaa sujuuday. oo waxay caabudeen Ilaaha carshiga ku fadhiya
iyagoo leh, Aamiin, Halleeluuya. 19:5 Markaasaa cod baa ka soo baxay
carshigii, oo wuxuu yidhi, Ilaaheenna ammaana, addoommadiisa oo
dhammow, kuwiinna isaga ka cabsadow, yar iyo weynba. 19:6 Oo
haddana waxaan maqlay wax u eg maqluuq badan codkood, iyo biyo
badan codkood, iyo onkod xoog weyn codkiis, oo waxay lahaayeen,
Halleeluuya, waayo, waxaa wax xukuma Rabbiga Ilaahayaga oo Qaadirka
ah. 19:7 Aynu rayrrayno oo aad u faraxno, oo aynu ammaanno isaga;
waayo, arooskii Wanku wuu yimid, oo afadiisiina way isdiyaarisay. 19:8
Oo waxaa iyadii lagu amray inay xidhato dhar wanaagsan oo dhalaalaya
oo daahir ah; waayo, dharka wanaagsanu waxa weeye falimihii xaqa ahaa
oo qoduusiinta. 19:9 Oo wuxuu igu yidhi, Waxaad qortaa, Waxaa
barakadaysan kuwa loogu yeedhay arooska Wanka cashadiisa. Oo wuxuu
kaloo igu yidhi, Kuwanu waa erayadii Ilaah oo run ah. 19:10 Inaan isaga
caabudo aawadeed ayaan cagihiisa ugu hor dhacay. Oo isna markaasuu
wuxuu igu yidhi, Iska jir oo saas ha yeelin. Anigu waxaan addoon la ahay
adiga iyo walaalahaaga haya markhaatifuridda Ciise. Ilaah u sujuud.
waayo, markhaatifuridda Ciise waa ruuxa wax-sii-sheegidda. 19:11 Oo
bal eeg, waxaan arkay samadii oo furantay, iyo faras cad, oo kii
fuushanaana waxaa la odhan jiray Aamin iyo Run; oo isagu xaqnimuu wax
ku xukumaa oo uu ku diriraa. 19:12 Oo indhihiisuna waxay u ekaayeen
ololka dabka, madaxiisana waxaa u saarnaa taajaj badan; oo waxaa ugu
qornaa magac aanu ninna aqoon Isaga mooyaane. 19:13 Oo isna wuxuu
qabay dhar dhiig lagu rusheeyey, magiciisana waxaa la odhan jiray
Hadalka Ilaah. 19:14 Oo ciidammadii samada ku jirayna isagay soo
raaceen iyagoo fuushan fardo cadcad oo qaba dhar wanaagsan oo cad oo
daahir ah. 19:15 Oo afkiisana waxaa ka soo baxday seef af badan inuu ku
laayo quruumaha; oo wuxuu iyaga ku xukumi doonaa ul bir ah, oo wuxuu
ku tumay macsaraddii canabka oo xanaaqii cadhada Ilaaha Qaadirkaa.
19:16 Oo dharkiisa iyo bowdadii sana waxaa ugu qornaa magac, kaas oo
ah BOQORKA BOQORRADA, IYO SAYIDKA SAYIDYADA. 19:17
Oo markaasaan arkay malaa'ig qorraxda dhex taagan; oo intay cod weyn
ku dhawaaqday ayay waxay haadda samada dhex duusha oo dhan ku
tidhi, Kaalaya oo u soo urura cashada weyn oo Ilaah, 19:18 aad idinku
cunteene hilibka boqorrada, iyo hilibka kabtannada, iyo hilibka ragga
xoogga badan, iyo hilibka fardaha iyo kuwa fuushan, iyo hilibka dadka oo
dhan, xor iyo addoon, iyo yar iyo weynba. 19:19 Oo markaasaan arkay
bahalkii iyo boqorradii dhulka iyo ciidammadoodii oo u soo wada ururay
inay la diriraan kii faraska fuushanaa iyo ciidankiisii. 19:20 Markaasaa la
qabtay bahalkii iyo nebigii beenta ahaa oo calaamooyinka hortiisa ku
samayn jiray, kuwaasoo uu ku khiyanayn jiray kuwii aqbalay sumaddii
bahalka iyo kuwii u sujuuday sanamkiisii, oo labadoodii iyagoo nool ayaa
waxaa lagu dhex tuuray baddii dabka ahayd, oo baaruuddu ka ololaysay;
19:21 oo intoodii kalena waxaa 
lagu laayay kii faraska fuushanaa seeftiisii
afkiisa ka soo baxday; oo haaddii oo dhammu waxay ka dhergeen
20:1 Oo markaasaan arkay malaa'ig samada ka degaysa, oo waxay
gacanta ku haysatay furihii yaamayska iyo silsilad weyn. 20:2 Oo
markaasay qabsatay masduulaagii ahaa maska duqa ah, kaasoo ah Ibliiska
iyo Shayddaanka, oo intii kun sannadood ah ayay xidhay, 20:3 Oo waxay
ku ridday yaamayskii, markaasay xidhay oo shaabad ku awday inaanu
quruumaha mar dambe khiyaanayn ilamaa kunka sannadood ay
dhammaadaan; oo taas ka dib waa in isaga la furo wakhti yar. 20:4 Oo
markaasaan arkay carshiyo, oo waxaa kuwa ku fadhiyey la siiyey amar ay
ku xukumaan; oo haddana waxaan arkay nafihii kuwii madaxa looga jaray
markhaatigii ay Ciise u fureen aawadiis, iyo eraygii Ilaah aawadiis, iyo
kuwii aan caabudin bahalkii iyo sanamkiisa toona, oo aan aqbalin in
sumaddii lagaga dhigo wejigooda iyo gacantooda; way soo noolaadeen oo
kun sannadood ayay Masiix wax la xukumeen. 20:5 Oo dadkii dhintay
intoodii kalena sooma ay noolaan ilamaa ay kunkii sannadood
dhammaadeen. Kanu waa sarakicidda kowaad. 20:6 Waxaa barakadaysan
oo qoduus ah kii ka qayb gala sarakicidda kowaad; kuwaas dhimashada
labaadi amar kuma laha, laakiinse waxay wadaaddo u ahaan doonaan
Ilaah iyo Masiixa, oo waxay isaga wax la xukumi doonaan kun
sannadood. 20:7 Oo markii kunkii sannadood ay dhammaadaan ayaa
Shayddaanka laga furi doonaa xabsigii lagu xabbisay, 20:8 oo wuxuu u
soo bixi doonaa inuu khiyaaneeyo quruumaha deggan dhulka afartiisa
gees, kuwaas oo ah Juuj iyo Maajuuj inuu iyaga u soo ururiyo dagaalka;
oo tiradooduna waa sida ciidda badda. 20:9 Oo waxay ku soo kor baxeen
ballaadhka dhulka, oo waxay hareereeyeen kaambadii qoduusiinta iyo
magaaladii la jeclaa; markaasaa waxaa samada ka soo degay dab, wuuna
laastay iyagii. 20:10 Oo Ibliiskii iyaga khiyaanayn jirayna waxaa lagu
dhex tuuray baddii dabka iyo baaruudda ahayd, halkaas oo ay ku jiraan
bahalkii iyo nebigii beenta ahaa, oo iyaga waxaa la cadaabi doonaa habeen
iyo maalinba weligood iyo weligoodba. 20:11 Oo markaasaan arkay carshi
weyn oo cad, iyo kii ku fadhiyey, oo wejigiisa dhulkii iyo samadii ay ka
carareen, oo iyagiina meel looma helin. 20:12 Oo markaasaan arkay kuwii
dhintay, yar iyo weynba, iyagoo taagan carshiga hortiisii, markaasaa
waxaa la furay kitaabbadii; oo haddana waxaa la furay kitaab kale oo ah
kii nolosha; oo kuwii dhintay waxaa lagu xukumay waxyaalihii kitaabbadii
ku qornaa, sidii ay shuqulladoodii ahaayeen. 20:13 Markaasaa baddii
waxay sii daysay kuwii dhintay oo dhexdeedii ku jiray; oo dhimashadii iyo
Haadeesna waxay sii daayeen kuwii dhintay oo dhexdoodii ku jiray;
markaasaa iyagii waxaa laga xukumay nin walba sidii shuqulladiisu
ahaayeen. 20:14 Oo dhimashadii iyo Haadeesba waxaa lagu tuuray baddii
dabka ahayd. Oo taasu waa dhimashadii labaad oo ah badda dabka ah.
20:15 Oo ku alla kii aan kitaabkii nolosha laga helin isagoo ku qoran,
waxaa lagu tuuray baddii dabka ahayd.
21:1 Oo waxaan arkay samo cusub iyo dhul cusub; waayo, samadii hore
iyo dhulkii hore way dhammaadeen; oo baddiina mar dambe ma ay jirin.
21:2 Oo haddana waxaan arkay magaalada qoduuska ah, taasoo ah
Yeruusaalem cusub oo samada ka soo degaysa xagga Ilaah, iyadoo loo
diyaariyey sidii aroosad ninkeedii loo sharraxay. 21:3 Markaasaan maqlay
cod weyn oo carshiga ka yeedhaya oo leh, Bal eeg, rugta Ilaah waxay la
jirtaa dadka, oo isna wuxuu la degganaan doonaa iyaga, oo iyana waxay
ahaan doonaan dadkiisa, oo Ilaah qudhiisuna wuxuu la jiri doonaa iyaga,
oo wuxuu ahaan doonaa Ilaahood; 21:4 Oo isna indhahooda ilmo kastuu
ka tirtiri doonaa, oo dhimashona mar dambe ma jiri doonto, oo mar
dambena ma jiri doonaan murug iyo oohin iyo xanuun toona, waayo,
waxyaalihii hore way dhammaadeen. 21:5 Markaasaa kii carshiga ku
fadhiyey wuxuu yidhi, Bal eeg, wax kastaba cusayb baan ka dhigayaa. Oo
wuxuu igu yidhi, Qor, waayo, erayadanu waa aamin iyo run. 21:6 Oo
wuxuu igu yidhi, Iyagu way ahaadeen. Anigu waxaan ahay Alfa iyo
Oomeega, iyo bilowgii iyo dhammaadka. Oo kii harraadsan waxaan
hadiyad ahaan uga waraabin doonaa isha biyaha nolosha. 21:7 Oo kii
guulaystaa wuxuu dhaxli doonaa waxyaalahan, oo anna waxaan isaga u
ahaan doonaa Ilaah, isna wuxuu ii ahaan doonaa wiil. 21:8 laakiinse kuwa
fulayaasha ah, iyo kuwa aan rumaysan, iyo kuwa karaahiyada ah, iyo
gacanku-dhiiglayaasha, iyo kuwa sinaysta, iyo aaxiriinta, iyo kuwa
sanamyada caabuda, iyo beenlowyada oo dhan waxaa qaybtoodu ku jiri
doontaa badda ay dabka iyo baaruuddu ka ololayaan, oo taasuna waa
dhimashada labaad. 21:9 Markaasaa waxaa yimid mid ka mid ah
toddobadii malaa'igood oo haystay toddobadii fijaan oo ay ka buuxeen
toddobadii belaayo ee ugu dambeeyey; oo iyana way ila hadashay, oo
waxay igu tidhi, Bal kaalay halkan oo waxaan ku tusayaa aroosadda oo ah
Wanka afadiisa. 21:10 Oo iyana waxay igu qaadday Ruuxa, oo waxay i
geeysay buur weyn oo dheer, oo waxay i tustay magaalada Yeruusaalem
oo qoduuska ah oo samada ka soo degaysa xagga Ilaah, 21:11 oo
magaaladii waxay lahayd ammaanta Ilaah; oo nuurkeedu wuxuu u ekaa
dhagax aad u qaali ah, oo sidii dhagaxa yasbidka oo u dhalaalaya sidii
madarad oo kale; 21:12 oo waxay lahayd derbi weyn oo dheer; oo waxay
kaloo lahayd laba iyo toban irdood, oo irdahana waxaa ka taagnaa laba iyo
toban malaa'igood; oo waxaa ku qornaa magacyo, kuwaas oo ah
magacyadii laba iyo tobanka qabiil oo reer bini Israa'iil; 21:13 oo xagga
bari waxay ku lahayd saddex irdood, woqooyina waxay ku lahayd saddex
irdood, koonfurna waxay ku lahayd saddex irdood, galbeedna waxay ku
lahayd saddex irdood. 21:14 Oo derbigii magaaladuna wuxuu lahaa laba
iyo toban aasaas, oo dushooda waxaa ku qornaa laba iyo tobankii rasuul
ee Wanka laba iyo tobankoodii magac. 21:15 Oo malaa'igtii ila hadashay
waxay haysatay cawsduur qiyaaseed oo dahab ah inay ku qiyaasto
magaalada iyo irdaheeda iyo derbigeeda. 21:16 Oo magaaladuna waxay u
dhisnayd afar gees, oo dhererkeeduna wuxuu le'ekaa ballaadhkeeda; oo
markaasay waxay magaaladii ku qiyaastay cawsduurkii, oo waxay
noqotay laba iyo toban kun oo istaadiyon; oo dhererkeeda iyo
ballaadhkeeda iyo sarajooggeeduba waa isla ekaayeen. 21:17 Oo waxay
qiyaastay derbigeedii, oo wuxuu noqday boqol iyo afar iyo afartan
dhudhun, sidii ay ahayd qiyaastii ninku, kaasoo ah malaa'ig. 21:18 Oo
derbigeediina waxaa laga dhisay yasbid, oo magaaladuna waxay ahayd
dahab saafi ah oo u eg muraayad saafi ah. 21:19 Oo derbigii magaalada
aasaaskiisiina waxaa lagu sharraxay dhagaxyo qaali ah oo cayn kasta ah.
Aasaaskii kowaad wuxuu ahaa yasbid, kii labaadna wuxuu ahaa safayr, kii
saddexaadna wuxuu ahaa khalkedoon, kii afraadna wuxuu ahaa sumurud,
21:20 kii shanaadna wuxuu ahaa sardonuk, kii lixaadna wuxuu ahaa
sardiyos, kii toddobaadna wuxuu ahaa khirusolitos, kii siddeedaadna
wuxuu ahaa berullos, kii sagaalaadna wuxuu ahaa tobasiyos, kii tobnaadna
wuxuu ahaa khirusobrasos, kii koob iyo tobnaadna wuxuu ahaa yakintos,
kii laba iyo tobnaadna wuxuu ahaa ametustos. 21:21 Oo laba iyo tobankii
irdoodna waxay ahaayeen laba iyo toban luul, oo kii kastoo irdihii ka mid
ahaaba wuxuu ahaa luul, oo magaaladii jidkeediina wuxuu ahaa dahab
saafi ah oo u eg muraayad wax laga dhex arko. 21:22 Oo dhexdeedana
macbud kuma arag; waayo, Rabbiga ah Ilaaha Qaadirkaa iyo Wanka ayaa
waxay yihiin macbudkeeda. 21:23 Oo magaaladuna uma baahna qorrax
iyo dayax toona inay dusheeda ka iftiimaan; waayo, ammaanta Ilaah ayaa
iftiin u ahayd, oo laambadeeduna waa Wanka. 21:24 Oo quruumuhuna
waxay ku dhex socon doonaan iftiinkeeda, oo boqorrada dhulkuna
ammaantooda iyaday soo gelin doonaan. 21:25 Oo irdaheedana sinaba
looma xidhi doono maalinta (waayo, halkaas habeen ma jiri doono); 21:26
oo waxay iyada soo gelin doonaan ammaanta iyo cisada quruumaha; 21:27
oo gudaheedana sinaba uma ay geli doonaan wax nijaas ah amase kii
sameeya karaahiyo iyo been; laakiinse waxaa keliyahoo geli doona kuwa
ku qoran kitaabka nolosha ee Wanka.
22:1 Markaasay malaa'igtii i tustay webi ah biyaha nolosha, oo u
dhalaalaya sidii madarad oo kale, oo ka soo baxaya carshigii Ilaah iyo
Wanka, 22:2 iyo jidkii magaalada dhexdiisa. Webiga dhankiisan iyo
dhankiisaasba waxaa ku yiil geedkii nolosha oo dhalaya laba iyo toban
cayn oo midho ah, oo midhihiisana dhalaya bil kasta; oo geedka
caleemihiisuna waxay quruumaha u ahaayeen bogsiin. 22:3 Oo mar
dambena naclad ma jiri doonto, oo waxaa halkaas ku jiri doona Ilaah iyo
Wanka carshigooda; oo addoommadiisuna way u adeegi doonaan, 22:4 Oo
wejigiisay arki doonaan, oo magiciisuna wuxuu ugu oolli doonaa
wejigooda. 22:5 Oo mar dambe habeen ma jiri doono, oo iyana uma
baahnaan doonaan laambad iftiinkeed iyo iftiinka qorraxda toona; waayo,
waxaa iyaga iftiimin doona Rabbiga llaaha ah, oo iyana waxay talin
doonaan weligood iyo weligood. 22:6 Oo markaasay malaa'igtii waxay igu
tidhi, Erayadanu waa aamin iyo run; oo Rabbiga ah Ilaaha ruuxyada
nebiyada ayaa malaa'igtiisii u soo diray inuu addoommadiisa tuso
waxyaalaha waajibka ah inay dhowaan dhacaan. 22:7 Oo bal eeg, anigu
dhaqsaan u imanayaa. Haddaba waxaa barakadaysan kii xajiya erayada
wax-sii-sheegidda oo kitaabkan lagu qoray. 22:8 Anigoo Yooxanaa ah
waxaan ahay kii maqlay oo arkay waxyaalahan. Oo markii aan maqlay oo
aan arkay, ayaan ku hor dhacay cagihii malaa'igtii i tustay waxyaalahan, si
aan u caabudo. 22:9 Oo haddana waxay igu tidhi, Iska jir oo saas ha
yeelin, waayo, anigu waxaan addoon la ahay adiga iyo nebiyada walaalaha
ah iyo kuwa xajiya erayada kitaabkan; haddaba Ilaah caabud. 22:10 Oo
haddana waxay igu tidhi, Shaabad ha ku xidhin erayada wax-sii-sheegidda
oo kitaabkan lagu qoray, waayo, wakhtigii waa dhow yahay. 22:11 Oo kii
xaq daranu xaqdarro ha sii sameeyo: oo kii nijaas ahna nijaas ha laga sii
dhigo; kii xaq ahuna xaqnimo ha sii sameeyo: kii qoduus ahuna qoduus ha
laga sii dhigo. 22:12 Oo bal eeg. anigu dhaqsaan u imanayaa, 
oo abaalgudkaygiina waan wataa si aan 
nin walba ugu abaalgudo sida shuqulkiisu
yahay. 22:13 Anigu waxaan ahay Alfa iyo Oomeega, kan ugu horreeyey
iyo kan ugu dambeeya. bilowgii iyo dhammaadka. 22:14 Haddaba waxaa
barakadaysan kuwa khamiisyadooda maydha, si ay amar ugu lahaadaan
inay u yimaadaan geedka nolosha, oo ay magaalada irdaha ka soo galaan.
22:15 Haddaba dibadda waxaa jooga eeyihii, iyo saaxiriintii, iyo kuwa
sinaysta, iyo gacanku-dhiiglayaashii, iyo kuwa sanamyada caabuda, iyo ku
kasta oo been jecel ama sheega. 22:16 Oo anigoo Ciise ah ayaan
malaa'igtaydii u soo diray inay waxyaalahan idiinku markhaati furto
kiniisadaha aawadood. Anigu waxaan ahay xididkii iyo farcankii Daa'uud,
iyo xiddigta waaberi oo dhalaalaysa. 22:17 Ruuxa iyo aroosadduba waxay
yidhaahdaan, Kaalay. Oo kii maqlaana ha yidhaahdo, Kaalay. Oo kii
harraadsanuna ha yimaado. Oo kii doonayaaba biyaha nolosha hadiyad
ahaan ha u qaato. 22:18 Oo anigu waxaan ku idhaahdaa nin kasta oo
maqla erayadii wax-sii-sheegidda ee kitaabkan lagu qoray, Haddii nin wax
ku daro iyaga, Ilaah wuxuu isaga ku dari doonaa belaayooyinka kitaabkan
ku qoran; 22:19 oo haddii nin wax ka qaado erayadii kitaabka
 wax-siisheegiddan, isna Ilaah baa qaybtiisa 
ka qaadi doona geedka nolosha iyo
magaalada qoduuska ah iyo waxyaalaha kitaabkan ku qoran. 22:20
Haddaba kan waxyaalahan ka markhaati furayaa, wuxuu leeyahay, Haah,
anigu dhaqsaan u imanayaa. Aamiin, Rabbi Ciisow, kaalay. 22:21
Nimcada Rabbi Ciise ha la jirto qoduusiinta oo dhan. Aamiin.
laakiin idinku waxaad leedihiin subkid ka timid Kan Qoduuska ah, oo wax
walba waad taqaanniin. 2:21 Wixii aan idiin soo qoray uma aan soo qorin
aqoonla'aantiinna xagga runta aawadeed, laakiin waxaan u soo qoray
aqoonta aad runta taqaanniin iyo inaanay beenina runta ka iman aawadood.
2:22 Waa kuma beenaaluhu, kan dafira inuu Ciise yahay Masiixa
mooyaane? Isagu waa kan Masiixa ka geesta ah, waana kan dafira
Aabbaha iyo Wiilkaba. 2:23 Ku alla kii Wiilka inkiraa, ma leh Aabbaha;
laakiin kan Wiilka qirtaa Aabbuhuu leeyahay. 2:24 Haddaba idinku
waxaad tan iyo bilowgii maqlayseen ha idinku sii jiro. Haddii wixii aad tan
iyo bilowgii maqlayseen idinku sii jiro, idinkuna waxaad ku sii jiri
doontaan Wiilka iyo Aabbaha. 2:25 Oo kanu waa ballankii uu inoogu
ballan qaaday oo ah nolosha weligeed ah. 2:26 Waxaan idiin soo qoray
waxyaalahan ku saabsan kuwa idin khiyaanaynaya. 2:27 Subkidda aad ka
hesheen isaga way idinku sii jirtaa; oo uma baahnidin in cidina wax idin
barto; laakiin sida subkiddiisu wax walba idiin barto, oo ay run u tahay,
beenna aanay u ahayn, waa inaad siday wax idiin bartay ugu sii jirtaan.
2:28 Oo imminka, Carruurtiiyey, ku sii jira isaga; in kolkuu muuqdo aynu
kalsoonaan doonno oo aynaan wakhtiga imaatinkiisa ka xishoonin inaynu
hor tagno. 2:29 Haddaad og tihiin inuu xaq yahay, waxaad weliba
ogaataan in mid walba oo xaqnimo falaa uu isaga ka dhashay.
3:1 Bal ogaada siduu yahay jacaylka Aabbuhu ina siiyey, taasoo ah in
laynoogu yeedho carruurta Ilaah, oo saasaynu nahay. Sidaa aawadeed
dunidu ina garan mayso, maxaa yeelay, isagaba ma ay garanaynin. 3:2
Gacaliyayaalow, imminka waxaynu nahay carruurta Ilaah; oo weli
waxaynu noqon doonno lama muujin, laakiin waxaynu og nahay in goortuu
muuqdo aynu noqon doonno sidiisa oo kale, waayo, waynu arki doonnaa
isaga siduu yahay. 3:3 Oo mid kasta oo waxyaalahaas ka rajeeyaa isaga,
naftiisuu daahiriyaa siduu isaguba daahir u yahay. 3:4 Kii kasta oo dembi
falaa wuxuu falaa caasinimo; oo dembigu wuxuu yahay caasinimo. 3:5 Oo
idinku waad og tihiin in isagu u muuqday inuu dembiyadeenna inaga
qaado, oo isagu dembi ma leh. 3:6 Ku alla kii isaga ku sii jiraa, ma
dembaabo; ku alla kii dembaabaa ma uu arkin isaga, oo weliba ma yaqaan
isaga. 3:7 Carruurtiiyey, yaan cidi idin khiyaanayn; kii xaqnimo falaa waa
xaq siduu isaguba xaq u yahay. 3:8 Kii dembi falaa wuxuu yahay kan
Ibliiska; oo Ibliisku tan iyo bilowgii ayuu dembaabayay. Taas aawadeed
ayuu Wiilka Ilaah u muuqday inuu baabi-- iyo shuqullada Ibliiska. 3:9 Ku
alla kii Ilaah ka dhashay dembi ma falo; maxaa yeelay, Ilaah dabiicaddiisu
way ku sii jirtaa isaga; oo ma dembaabi karo, waayo, wuxuu ka dhashay
Ilaah. 3:10 Tan ayay carruurta Ilaah iyo carruurta Ibliisku ku kala
muuqdaan; ku alla kii aan xaqnimo falin ma aha kan Ilaah, oo waxaa la
mid ah kan aan walaalkii jeclayn. 3:11 Oo kanu waa warkii aad tan iyo
bilowgii maqlayseen, kaasoo ah inaynu isjeclaanno, 3:12 oo aynaan
ahaanin sida Qaabiil oo ahaa kan sharka leh oo walaalkii dilay. Oo muxuu
u dilay? Waayo. shuqulladiisu waxay ahaayeen shar, oo kuwii walaalkiisna
xaq bay ahaayeen. 3:13 Walaalayaalow, ha la yaabina haddii ay dunidu
idin neceb tahay. 3:14 Waxaynu og nahay inaynu dhimashada ka soo
gudubnay oo aynu u soo gudubnay nolosha, maxaa yeelay, walaalaha
ayaynu jecel nahay. Oo ka aan walaalkii jeclayn. dhimashaduu ku sii
hadhaa. 3:15 Ku alla kii walaalkii neceb waa dhiigqabe, oo idinkuna waad
og tihiin inaanu dhiigqabena lahayn nolosha weligeed ah oo ku sii jiraysa.
3:16 Taasaynu jacaylka ku garanaynaa, waayo, isagu naftiisuu u bixiyey
aawadeen; oo innaguna waa inaynu nafteenna u bixinno walaalaheen. 3:17
laakiin kan leh xoolaha dunidan, oo arka walaalkiis oo baahan, oo
qalbigiisa ka xidha, sidee baa jacaylka Ilaah ugu jiraa isaga? 3:18
Carruurtaydiiyey, yaynaan ku jeclaanin hadalka iyo afka toona, laakiin
camalka iyo runta aan ku jeclaanno. 3:19 Oo taasaynu ku garan doonnaa
inaynu kuwa runta nahay, oo aynu isaga hortiisa qalbigeenna kaga dhiiro
gelin doonnaa 3:20 xagga wax alla wixii qalbigeennu inagu eedeeyo,
maxaa yeelay, Ilaah waa ka weyn yahay qalbigeenna, oo wax walbaba
wuu og yahay. 3:21 Gacaliyayaalow, haddii aan qalbigeennu ina eedayn,
kalsoonaan ayaynu ku leennahay xagga Ilaah. 3:22 Oo wax kastoo aynu ka
barinno waynu ka helnaa, maxaa yeelay, qaynuunnadiisa ayaynu xajinnaa,
oo waxaynu falnaa waxa isaga ka farxiya. 3:23 Oo kanu waa
qaynuunkiisa, kaasoo ah inaynu rumaysanno magaca Wiilkiisa Ciise
Masiix ah, oo aynu isjeclaanno, siduu qaynuunka inoo siiyey. 3:24 Oo kii
xajiya qaynuunnadiisa, wuu ku sii jiraa isaga, isaguna wuu ku sii jiraa. Oo
saasaynu ku garanaynaa inuu isagu inagu sii jiro xagga Ruuxa uu inasiiyey.
4:1 Gacaliyayaalow, ha rumaysanina ruux walba, laakiin ruuxyada
tijaabiya si aad u hubsataan inay kuwa Ilaah yihiin; waayo, nebiyo badan
oo been ah ayaa u soo baxay dunida. 4:2 Taasaad ku garanaysaan Ruuxa
Ilaah; ruux walba oo qirta in Ciise Masiix jidh ku yimid, waa ku Ilaah. 4:3
Oo ruux walba oo aan qiran Ciise Masiix ku Ilaah ma aha; oo kanuna waa
ruuxa kan Masiixa ka geesta ah oo aad maqasheen inuu imanayo,
imminkana duniduu ku jiraa. 4:4 Carruurtiiyey, kuwa Ilaah baad tihiin, oo
iyagaad ka adkaateen; maxaa yeelay, Ka idinku jira ayaa ka weyn ka
dunida ku jira. 4:5 Iyagu waa kuwa dunida; oo taas aawadeed waxay ka
hadlaan waxa dunida, oo duniduna way maqashaa. 4:6 Innaguna kuwa
Ilaah baynu nahay; ka Ilaah yaqaan waa ina maqlaa; oo ka aan kan Ilaah
ahaynna inama maqlo. Taasaynu ku garanaynaa ruuxa runta ah iyo ruuxa
qaladka ah. 4:7 Gacaliyayaalow, aynu isjeclaanno; waayo, Ilaah baa leh
jacaylka; oo mid walba oo jecel, wuxuu ka dhashay Ilaah, Ilaah buuna
yaqaan. 4:8 Oo ka aan jeclaynina Ilaah ma yaqaan; waayo, Ilaah waa
jacayl. 4:9 Ilaah baa Wiilkiisa keliya oo dhashay dunida u soo diray si
aynu ugu noolaanno isaga, oo taasaa jacaylka Ilaah laynoogu muujiyey.
4:10 Oo taas jacayl baa ku jira, mana aha inaynu Ilaah jeclayn, laakiinse
isagaa ina jeclaaday, oo wuxuu Wiilkiisa u soo diray si uu kafaarogudka
dembiyadeenna u noqdo. 4:11 Gacaliyayaalow, haddii Ilaah sidaa inoo
jeclaaday, waa inaynu isjeclaanno. 4:12 Cidina Ilaah ma arkin marnaba.
Haddii aynu isjeclaanno, Ilaah wuu inagu jiraa, oo jacaylkiisu wuu inagu
dhan yahay. 4:13 Ruuxiisuu ina siiyey oo taasaynu ku garanaynaa inaynu
ku sii jirno isaga, isaguna inagu sii jiro. 4:14 Innagu waynu aragnay oo
waxaynu markhaati u furaynaa in Aabbuhu Wiilka soo diray si uu
Badbaadiyaha dunida u noqdo. 4:15 Ku alla kii qirta inuu Ciise yahay
Wiilka Ilaah, Ilaah baa ku sii jira isaga, isaguna wuu ku sii jiraa Ilaah. 4:16
Oo innaguna waan garanaynaa oo waan rumaysan nahay jacaylka Ilaah
inoo qabo. Ilaah waa jacayl; oo kii ku sii jiraa jacaylka, Ilaah buu ku sii
jiraa. Ilaahna isaguu ku sii jiraa. 4:17 Taasaa jacaylku kaamil inoogu
noqday si aynu kalsoonaan u lahaanno maalinta xisaabta; maxaa yeelay,
siduu isagu yahay ayaynu innaguna dunidan ku nahay. 4:18 Jacaylku
baqdin ma leh, laakiin jacaylka kaamilka ahi baqdinta dibadduu u saaraa,
waayo, baqdintu ciqaab bay leedahay. Oo kii baqaana kaamil kuma noqdo
jacaylka. 4:19 Waynu jecel nahay isaga, waayo, isagaa hore inoo
jeclaaday. 4:20 Haddii qof yidhaahdo, Ilaah waan jeclahay, oo uu
walaalkiis neceb yahay, waa beenaaleh, maxaa yeelay, kan aan jeclayn
walaalkii uu arko sidee buu u jeclaan karaa Ilaaha uusan arag? 4:21 Oo
waxaynu isaga ka haysannaa qaynuunkan, kaas oo ah, Kii Ilaah jecel,
walaalkiina ha jeclaado.
5:1 Ku alla kii rumaysta inuu Ciise yahay Masiixa, Ilaah buu ka dhashay;
oo ku alla kii jecel kan dhalay, kan isaga ka dhashayna wuu jecel yahay.
5:2 Taasaynu ku garanaynaa inaynu carruurta Ilaah jecel nahay, goortaynu
Ilaah jeclaanno oo qaynuunnadiisa xajinno. 5:3 Waa kan jacaylka Ilaah,
kaasoo ah inaynu qaynuunnadiisa xajinno; oo qaynuunnadiisuna ma cusla.
5:4 Ku alla kii ka dhashay Ilaah, wuxuu ka adkaadaa dunida, oo waxaa
libta ka adkaata dunida ah rumaysadkeenna. 5:5 Waa ayo kan dunida ka
adkaadaa, kan rumaystaa inuu Ciise yahay Wiilka Ilaah mooyaane? 5:6
Kanu waa kii biyo iyo dhiig ku yimid, oo ah Ciise Masiix; biyo keliya
kuma iman, laakiin wuxuu ku yimid biyo iyo dhiig. 5:7 Oo waa Ruuxa kan
maragga furaa, waayo, Ruuxa waa runta. 5:8 Waxaa jira saddex marag
fura; waana Ruuxa iyo biyaha iyo dhiigga, oo saddexdaasuna waa isku
mid. 5:9 Haddii aynu maragfurka dadka aqbali lahayn, maragfurka Ilaah
baa ka weyn, waayo, maragfurka Ilaah waa kan oo ah inuu Wiilkiisa ka
marag furay. 5:10 Ka Wiilka Ilaah rumaystaa maragguu ku haystaa
nafsaddiisa, kii aan Ilaah rumaysanna, wuxuu isaga ka dhigay beenaaleh;
maxaa yeelay, wuxuusan rumaysan maraggii uu Ilaah ka marag furay
Wiilkiisa. 5:11 Maragguna waa kan, kaas oo ah in Ilaah ina siiyey nolosha
weligeed ah, oo ay noloshanu Wiilkiisa ku jirto. 5:12 Kan Wiilka haystaa,
noloshuu leeyahay. Kii aan Wiilka Ilaah haysanna nolosha ma leh. 5:13
Waxyaalahan waxaan idiinku soo qoray, idinka oo rumaystay magaca
Wiilka Ilaah, si aad u ogaataan inaad nolosha weligeed ah leedihiin. 5:14
Oo tanu waa kalsoonaanta aynu isaga u qabno, taasoo ah haddaynu wax
uun doonistiisa ku barinno, isagu wuu ina maqlaa, 5:15 oo haddaynu og
nahay inuu inaga maqlo wax alla wixii aynu ka barinno, waxaynu og nahay
inaynu leennahay waxyaalihii aynu isaga ka barinnay. 5:16 Haddii qof uun
arko walaalkii oo samaynaya dembi aan xagga dhimashada ahayn, waa
inuu Ilaah baryo; isaguna noloshuu siin doonaa kuwa samaynaya dembi
aan xagga dhimashada ahayn. Waxaa jira dembi xagga dhimashada ah.
Oo anigu odhan maayo, Kaas ha ka tukado. 5:17 Xaqdarrada oo dhammu
waa dembi; oo waxaa jira dembi aan xagga dhimashada ahayn . 5:18
Waan og nahay in ku alla kii Ilaah ka dhashay aanu dembaabin. Maxaa
yeelay, kii ka dhashay Ilaah naftiisuu ilaaliyaa, oo ka sharka lihina ma
taabto. 5:19 Waxaynu og nahay inaynu kuwa Ilaah nahay, oo ay dunida oo
dhammuna ku jirto gacanta ka sharka leh. 5:20 Waxaynu og nahay in
Wiilka Ilaah yimid, oo wuxuu ina siiyey garasho si aynu ugu garanno kan
runta ah; innaguna waa ku jirnaa kan runta ah, oo ah Wiilkiisa ee Ciise
Masiix ah. Kanu waa Ilaaha runta ah iyo nolosha weligeed ah. 5:21
Carruurtiiyey, sanamyada iska ilaaliya.
1:1 Anigoo odayga ah waxaan salaamayaa murwada la doortay iyo
carruurteeda aan runta ku jeclahay, keligayna ma aha e, laakiin xataa
waxaa jecel kuwa runta yaqaan oo dhan, 1:2 runta inagu dhex jirta,
weligeedna inagu dhex jiri doonta aawadeed. 1:3 Nimco iyo naxariis iyo
nabad ka yimaada Ilaaha Aabbaha ah iyo Ciise Masiix oo ah Wiilka
Aabbaha ayaa inala jiri doona xagga runta iyo jacaylka. 1:4 Aad baan ugu
farxay markaan arkay carruurtaadii qaarkood oo runta ku socda, waana
sidaynu Aabbaha amar uga helnay. 1:5 Oo haatan waxaan kaa baryayaa,
Murwoy, sidii anigoo aan kuu soo qorayn amar cusub laakiinse kii aynu
tan iyo bilowgii haysannay, kaasoo ah inaynu isjeclaanno. 1:6 Tanu waa
jacayl inaynu amarradiisa ku soconno. Amarkiina waa kan, waana sidaad
tan iyo bilowgii u maqli jirteen inaad ku socotaan. 1:7 Waayo, khaa'inno
badan baa dunida u soo baxay, waana kuwa aan qiran in Ciise Masiix jidh
ku yimid. Kaasu waa khaa'inka iyo ku Masiixa ka gees ah. 1:8 Iska jira si
aydnaan u khasaarayn wixii aynu falnay, laakiinse si aad abaalgud dhan u
heshaan. 1:9 Mid kasta oo dhaafa oo aan cilmiga Masiixa ku sii socon,
kaasu Ilaah ma leh; laakiin kii cilmiga ku sii socdaa, Aabbaha iyo Wiilka
labadaba wuu leeyahay. 1:10 Haddii nin idiin yimaado oo uusan cilmigan
idiin keenin, gurigiinna ha soo gelinina, hana salaamina, 1:11 waayo, kii
salaamaa, wuxuu ka qayb galaa shuqulladiisa sharka ah. 1:12 In kastoo
aan hayo wax badan oo aan idiin soo qoro, ma aan jeclayn inaan warqad
iyo khad idiinku soo qoro; laakiinse waxaan rajaynayaa inaan idiin imaado
oo aan afkayga idinkula hadlo, si ay farxaddiinnu u buuxsanto. 1:13
Carruurtii walaashaada la doortay way ku soo salaamayaan.
1:1 Anigoo odayga ah waxaan warqaddan u qorayaa gacaliye Gayos oo
aan runta ku jeclahay. 1:2 Gacaliyow, waxaan kuugu duceeyaa inaad wax
kasta ku liibaantid oo aad caafimaad qabtid siday naftaadu u liibaansan
tahay. 1:3 Waayo, aad baan ugu farxay markii walaalo yimaadeen oo ka
markhaati fureen runtaada iyo sidaad runta ugu socotid. 1:4 Ma lihi farxad
tan iiga weyn inaan maqlo in carruurtaydu ay runta ku socdaan. 1:5
Gacaliyow, aaminnimaad ku samaysaa shuqul kasta oo aad u samaysid
walaalaha iyo shisheeyahaba. 1:6 Iyagu jacaylkaagay kiniisadda horteeda
kaga markhaati fureen. Wanaag baad samayn lahayd haddii aad iyaga u
ambabixisid sida Ilaah istaahilo; 1:7 maxaa yeelay, magiciisa aawadiis
ayay u ambabexeen iyagoo aan waxba ka qaadan dadka aan Yuhuudda
ahayn. 1:8 Sidaas daraaddeed waxaa inagu waajib ah inaynu kuwaas oo
kale soo dhowayno, si aynu u noqonno kuwa runta kala wada shaqeeya
iyaga. 1:9 Wax baan kiniisadda u soo qoray, laakiinse Diyotrefees oo jecel
inuu iyaga ka sarreeyo, na aqbali maayo. 1:10 Sidaas daraaddeed, haddaan
imaado, waxaan xusuusin doonaa shuqulladiisa uu sameeyo isagoo hadallo
xunxun nagu shubaya. Taasu kuma filla isaga, mana aqbalo walaalaha,
kuwii aqbali lahaana wuu u diidaa, kaniisaddana wuu ka eryaa. 1:11
Gacaliyow, ha ku dayan waxa sharka ah, laakiinse ku dayo waxa
wanaagsan. Ka samo falaa waa ku Ilaah, ka shar falaase Ilaah ma uu
arkin. 1:12 Dadka oo dhammu way u markhaati furaan Deemeetriyos,
runta qudheedu way u markhaati furtaa, annaguna waannu u markhaati
furnaa, waanad og tahay in markhaatifurkayagu run yahay. 1:13 Waxaan
hayay waxyaalo badan oo aan kuu soo qoro, laakiinse dooni maayo inaan
qalin iyo khad kuugu soo qoro. 1:14 laakiin waxaan rajaynayaa inaan
dhowaan ku arko, oo aynu afkeenna iskula hadli doonno. Nabadu ha kula
jirto. Saaxiibbadii way ku soo salaamayaan. Saaxiibbada igu salaan mid
kasta intaad magiciisa ugu yeedhid.
1:1 Anigoo Yuudas ah oo ah addoonkii Ciise Masiix, Yacquubna
walaalkiis ah, waxaan warqaddan u qorayaa kuwa loo yeedhay oo Ilaaha
Aabbaha ahu jecel yahay, Ciise Masiixna loo dhawray. 1:2 Naxariis iyo
nabad iyo jacayl ha idiin bateen. 1:3 Gacaliyayaalow, intaan aad u
dadaalayay inaan idiin soo qoro wax ku saabsan badbaadada inaga
dhexaysa, waxaa dirqi igu noqday inaan idiin soo qoro oo aan idinku
waaniyo inaad aad ugu dadaashaan iimaankii mar la wada siiyey
qoduusiinta oo dhan. 1:4 Waayo, waxaa jira niman qarsoodi idiinku soo
galay, waana kuwii waa hore xukunkan loo qoray, oo ah kuwa aan
cibaadada lahayn, oo nimcada Ilaaheenna ku beddela nijaas, oo inkira
Ciise Masiix oo ah Sayidkeenna iyo Rabbigeenna keliya. 1:5 Hadda, in
kastoo aad hore u tiqiinneen wax kasta, waxaan jeclahay inaan idin
xusuusiyo sidii Rabbigu dad uga badbaadiyey dalka Masar, dabadeedna u
baabi'iyey kuwii aan rumaysan isaga; 1:6 oo malaa'igihii aan dhawrin
madaxtinimadoodii, laakiinse rugtoodii ka tegey, wuxuu ilaa xukunka
maalinta weyn ku hayaa silsilado weligood ah iyagoo gudcur ku hoos jira.
1:7 Si la mid ah Sodom iyo Gomora iyo magaalooyinkii kale ee ku
wareegsanaa oo sinaystay oo jidh kale uga daba orday, ayaa masaal laga
dhigay, iyagoo ciqaabta dabka weligiis ah ku silcaya. 1:8 Weliba kuwan
riyooda sidaas oo kalay jidhkooda u nijaaseeyaan, sayidnimadana u
nacaan, oo kuwa derejada leh u caayaan. 1:9 laakiin Mikaa'iil oo ah
malagga sare markuu Ibliiska kula murmayay meydkii Muuse aawadiis,
kuma uu dhicin inuu xukun cay ah ku xukumo, laakiinse wuxuu ku yidhi
Rabbigu ha ku canaanto. 1:10 laakiin kuwanu wax kastoo ayan garanaynba
way caayaan, oo waxay ku baaba'aan waxay abuuristooda ku garanayaan
sida xayawaanka aan caqliga lahayn. 1:11 Waa u hoog iyaga, waayo,
waxay raaceen jidkii Qaabiil, oo faa'iido aawadeed ayay Balcaam
qaladkiisii ugu yaaceen, oo waxay ku halligmeen fallaagadii Qorax. 1:12
Kuwanu waa dhagaxyo qarsoon oo ku dhex jira cashooyinkiinna jacaylka
markay idinla faysteeyaan iyagoo aan cabsanaynin; waxayna yihiin adhijiro
naftooda jira; iyo daruuro aan biyo lahayn oo dabaylo kaxeeyaan; iyo
geedo jiilaal oo aan midho lahayn, oo laba goor dhintay, oo la rujiyey; 1:13
iyo hirar kacsan oo badda, oo ceebtoodu xumbaynayso; iyo xiddigo
ambaday, oo madowga gudcurka weligood loo hayaa. 1:14 Enook oo
ahaa farcankii toddobaad oo Aadan isna kuwanuu wax ka sii sheegay
isagoo leh, Bal eega, Rabbigu wuxuu yimid isagoo wata qoduusiintiisii
aan tirada lahayn, 1:15 inuu xukun ku soo dejiyo kulli, iyo inuu kuwa aan
cibaadada lahayn oo dhan ku caddeeyo shuqulladoodii cibaadola'aanta
ahaa oo ay cibaadola'aanta ku sameeyeen, iyo waxyaalihii adkaa oo dhan
oo ay dembiilayaasha aan cibaadada lahaynu isaga ka sheegeen. 1:16
Kuwanu waa kuwa gunuunaca, oo cawda, oo damacyadooda xaaraanta ah
ka daba orda, afkooduna wuxuu ku hadlaa hadallo isweyneyn ah, dadkana
way u kala eexdaan inay faa'iido helaan aawadeed. 1:17 laakiinse idinku,
gacaliyayaalow, xusuusta hadalladii rasuulladii Rabbigeenna Ciise Masiix
ay hore idinkula hadleen. 1:18 Waxay idinku yidhaahdeen, Ugu dambaysta
waxaa jiri doona kuwa wax ku majaajilooda, oo daba socda
damacyadooda aan cibaadada lahayn. 1:19 Kuwanu waa kuwa dadka kala
erya, oo nafta dunida u nool iyagoo aan Ruuxa lahayn. 1:20 laakiinse,
gacaliyayaalow, nafsaddiinna ku dul dhisa rumaysadkiinna aad qoduuska u
ah, oo Ruuxa Qoduuska ah ku tukada 1:21 nafsaddiinna ku haya jacaylka
Ilaah, idinkoo sugaya naxariista Rabbigeenna Ciise Masiix oo idin
geeynaysa nolosha weligeed ah. 1:22 Kuwa shakisan u naxariista; 1:23
qaarna dabka ka dhufta oo badbaadiya, qaarna u naxariista idinkoo
joogay erayga Ilaah iyo u-markhaati-furidda Ciise aawadood. 1:10
Maalintii Rabbiga waxaan ku jiray Ruuxa, oo waxaan meel iga dambaysa
ka maqlay cod weyn oo ah sidii buun oo leh, 1:11 Wixii aad aragtid buug
ku qor, oo waxaad u sii dirtaa toddobada kiniisadood; kuwaas oo ah tan
Efesos, iyo tan Simurna, iyo tan Bergamos, iyo tan Tu'ateyra, iyo tan
Sardis, iyo tan Filadelfiya, iyo tan La'odikiya. 1:12 Oo anna dib baan u
jeestay inaan arko codkii ila hadlay, oo markii aan dib u jeestay waxaan
arkay toddoba laambadood oo dahab ah. 1:13 Oo laambadaha
badhtankooda waxaan ku arkay mid u eg bini-aadan oo qaba khamiis
dheer, oo laabtana waxaa ugu xidhnaa suun dahab ah. 1:14 Oo madaxiisa
iyo timihiisuna waxay u caddaayeen sida suuf cad iyo sida baraf oo kale;
oo indhihiisuna waxay ahaayeen sida dab ololkiis, 1:15 Oo cagihiisuna
waxay u ekaayeen naxaas dhalaalaysa sidii iyadoo foorno lagu safeeyey,
codkiisuna wuxuu u ekaa codka biyo badan. 1:16 Oo gacantiisa
midigtaana wuxuu ku haystay toddoba xiddigood, oo afkiisana waxaa ka
soo baxay seef soofaysan oo laba af leh, jaahiisuna wuxuu u ekaa
qorraxda oo xoog u dhalaalaysa. 1:17 Oo markii aan arkay ayaan ku hor
dhacay sidii mid dhintay. Oo markaasuu gacantiisii midigta ahayd i saaray,
oo wuxuu igu yidhi, Ha cabsan. Anigu waxaan ahay kan ugu horreeyey
iyo kan ugu dambeeya, 1:18 iyo kan nool. Anigu waan dhintay, oo bal eeg,
waan noolahay tan iyo weligayba, oo waxaan haystaa furayaasha
dhimashada iyo Haadees. 1:19 Haddaba waxaad qortaa waxyaalahaad
aragtay iyo waxyaalaha hadda jira iyo waxyaalaha hadda ka dib dhici
doona. 1:20 Toddobada xiddigood oo aad ku aragtay gacantayda midigtaa
iyo toddobada laambadood oo dahabka ah qarsoodigooda micnihiisu
waxaa weeye sidan, toddobada xiddigood waxaa weeyaan malaa'igaha
toddobada kaniisadood, toddobada laambadoodna waxaa weeyaan
toddobada kaniisadood.
2:1 Kiniisadda Efesos ku taal malaa'igteeda waxaad u qortaa; Kan
toddobada xiddigood gacantiisa midigtaa ku haystaa oo toddobada
laambadood oo dahabka badhtankooda ku socdaa wuxuu kugu leeyahay
waxyaalahan, 2:2 Waan ogahay shuqulladaada, iyo hawshaada, iyo
dulqaadashadaada, iyo inaadan u adkaysan karin kuwa sharka ah, iyo
inaad tijaabisay kuwa rasuullada isku sheega iyagoo aan ahayn, oo
waxaad ogaatay inay been yihiin. 2:3 Waad dulqaadataa, oo dhib baad ugu
adkaysatay magacayga aawadiis, kamana aad daalin. 2:4 laakiinwax baan
kuu haystaa, waayo, jacaylkaagii hore waad ka tagtay. 2:5 Haddaba
xusuuso meeshii aad ka dhacday, oo toobad keen, oo shuqulladaadii hore
samee; haddii kalese anigu waan kuu iman doonaa oo laambaddaada waan
ka qaadi doonaa meesheeda haddii aadan toobad keenin. 2:6 laakiinse tan
aad leedahay, waxaad neceb tahay dadka Nikolas raaca shuqulladooda oo
aan aniguna necbahay. 2:7 Kii dheg lahu ha maqlo waxa Ruuxu ku
leeyahay kiniisadaha. Kii guulaysta ayaa waxaan siin doonaa amar uu wax
kaga cuno geedka nolosha oo ku dhex yaal 2:8 Kiniisadda Simurna ku
taalna malaa'igteeda waxaad u qortaa; Kan ugu horreeyey oo ugu
dambeeya, oo dhintay, oo soo noolaaday, wuxuu kugu leeyahay
waxyaalahan, 2:9 Waan ogahay dhibaatadaada iyo faqiirnimadaada
(laakiin taajir baad tahay), iyo cayda ay kugu caayaan kuwa Yuhuudda
isku sheegaa oo aan ahayn, laakiinse ah kuwa sunagogga Shayddaanka.
2:10 Ha ka cabsan waxyaalaha aad dhowaan ku xanuunsan doontid. Bal
eega, in laydin tijaabiyo aawadeed, Ibliisku qaarkiin buu dhowaan xabsi ku
ridi doonaa, oo idinku intii toban maalmood ah waxaad heli doontaan
dhibaato. Ilaa dhimashada aamin ahow, anna waxaan ku siin doonaa taajka
nolosha. 2:11 Kii dheg lahu ha maqlo waxa Ruuxu ku leeyahay
kiniisadaha. Kii guulaysta dhimashada labaad waxba yeeli mayso. 2:12
Kiniisadda Bergamos ku taalna malaa'igteeda waxaad u qortaa; Kan
haysta seefta soofaysan oo labada af leh wuxuu kugu leeyahay
waxyaalahan, 2:13 Waan ogahay meeshaad deggan tahay inay tahay
meesha carshiga Shayddaanku yaal; oo magacayga waad xajisaa, mana
aad inkirin iimaankayga xataa waagii Antibas joogay, isagoo ahaa
markhaatigaygii iyo kaygii aaminka ahaa oo dhexdiinna lagu dilay meesha
Shayddaanku deggan yahay. 2:14 laakiinse dhawr waxyaalood baan kuu
haystaa, maxaa yeelay, halkaas waxaad ku haysataa kuwo xajiya
waxbariddii Balcaam, kaas oo baray Baalaaq inuu reer bini Israa'iil
hortooda ku tuuro dhagax lagu turunturoodo, inay cunaan waxyaalo
sanamyo loo bixiyey iyo inay sinaystaan. 2:15 Weliba waxaad kaloo
haysataa kuwo sidaas oo kale u xajiya waxbariddii dadka Nikolas raaca.
2:16 Haddaba sidaas daraaddeed toobad keena, haddii kalese dhaqsaan
idiinku iman, oo waxaan iyaga kula diriri doonaa seefta afkayga. 2:17 Kii
dheg lahu ha maqlo waxa Ruuxu ku leeyahay kiniisadaha. Kii guulaysta
waxaan wax ka siin doonaa maannada qarsoon, oo waxaan siin doonaa
dhagax cad. dhagaxa dushiisana waxaa ku qoran magac cusub oo aan
ninna aqoon, kan hela mooyaane. 2:18 Kiniisadda Tu'ateyra ku taalna
malaa'igteeda waxaad u qortaa; Wiilka Ilaah oo indhihiisu u eg yihiin dab
ololkiis, cagihiisuna u eg yihiin naxaas dhalaalaysaa wuxuu kugu leeyahay
waxyaalahan; 2:19 Waan ogahay shuqulladaada, iyo jacaylkaaga, iyo
rumaysadkaaga, iyo adeegiddaada, iyo samirkaaga, iyo inay
shuqulladaadii dambe ka sii badan yihiin kuwaagii hore. 2:20 laakiinse
wax baan kuu haystaa, waayo, waxaad oggoshahay naagta Yesebeel la
yidhaahdo oo nebiyad isku sheegta; oo waxay addoom- madayda bartaa
oo ku sasabtaa inay sinaystaan oo ay cunaan waxyaalo sanamyo loo
bixiyey. 2:21 Oo waxaan iyada siiyey wakhti ay ku toobad keento, iyaduse
dooni mayso inay ka toobad keento sinadeeda. 2:22 Bal eeg, haddaba
iyada sariir baan ku dul tuurayaa, oo kuwii iyada la sinaystana waxaan ku
dhex tuurayaa dhibaato weyn, haddii ayan ka toobad keenin
shuqulladeeda. 2:23 Oo waxaan carruurteeda ku dili doonaa dhimasho,
kiniisadaha oo dhammuna waxay ogaan doonaan inaan ahay kan
baadhbaadha kelyaha iyo qalbiyada, oo anna midkiin walbaba waxaan
wax u siin doonaa sida shuqulladiinnu yihiin. 2:24 laakiinse intiinna kale oo
Tu'ateyra joogta, in alla intiinna aan waxbariddan haysan, oo sida ay iyagu
yidhaahdaan, aan aqoon waxyaalaha moolka dheer oo Shayddaanka,
idinka waxaan idinku leeyahay, Dushiinna culaab kale saari maayo. 2:25
Habase yeeshee waxa aad haysataan xajiya ilaa aan imaado. 2:26 Kii
guulaysta oo shuqulladayda sii xajiya tan iyo ugu dambaysta, waxaan siin
doonaa amar uu ku xukumo quruumaha. 2:27 Oo wuxuu ku xukumi
doonaa ul bir ah, sida weelasha dheryasameeyuhu ay u burburaan; sida aan
aniguba Aabbahay uga helay: 2:28 Oo weliba waxaan siin doonaa xiddigta
waaberi. 2:29 Kii dheg lahu ha maqlo waxa Ruuxu ku leeyahay
3:1 Kiniisadda Sardis ku taalna malaa'igteeda waxaad u qortaa; Kan
haysta toddobada Ruux oo Ilaah iyo toddobada xiddigood, wuxuu kugu
leeyahay waxyaalahan: Waan ogahay shuqulladaada, oo magac baad
leedahay sida wax nool, laakiinse meyd baad tahay. 3:2 Haddaba soo jeed,
oo adkee waxyaalaha kuu hadhay oo dhimashada ku dhow; waayo,
shuqulladaadii ma aan helin iyagoo kaamil ku ah Ilaahayga hortiisa. 3:3
Haddaba sidaas daraaddeed xusuuso sidii aad u heshay oo aad u
maqashay, oo xaji, oo toobad keen. Laakiinse haddii aadan soo jeedin,
waxaan u iman doonaa sida tuug oo kale, mana aad ogaan doontid
saacadda aan kuu iman doono. 3:4 laakiinse waxaad Sardis ku leedahay
dhawr qof oo aan dharkooda nijaasayn; oo anigay ila socon doonaan
iyagoo dhar cad qaba; maxaa yeelay, way istaahilaan. 3:5 Kii guulaystaa
sidaasuu u xidhan doonaa dhar cad; oo anna sinaba magiciisa ugama tirtiri
doono kitaabka nolosha, oo waxaan magiciisa ka qiran doonaa Aabbahay
hortiisa iyo malaa'igihiisa hortooda. 3:6 Kii dheg lahu ha maqlo waxa
Ruuxu ku leeyahay kiniisadaha. 3:7 Kiniisadda Filadelfiya ku taalna
malaa'igteeda waxaad u qortaa; Kan qoduuska ah, oo runta ah, oo furihii
Daa'uud haysta, oo wuxuu furo aanu ninna xidhi karin, wuxuu xidhana
aanu ninna furi karin, wuxuu kugu leeyahay waxyaalahan; 3:8 Waan
ogahay shuqulladaada (oo bal eeg, waxaan hortaada dhigay albaab furan
oo aanu ninna xidhi karin), waayo, waxaad leedahay wuxoogaa xoog ah.
oo eraygaygiina waad dhawrtay, oo magacaygiina ma aad inkirin. 3:9 Bal
eeg, kuwa isku sheega Yuhuud oo aan ahayn ee beenta sheegaya waxaan
ka keeni doonaa sunagogga Shayddaanka, oo bal eeg, iyaga waxaan ka
dhigi doonaa inay yimaadaan oo ay cagahaaga hortooda ku sujuudaan oo
ay ogaadaan inaan anigu ku jeclahay. 3:10 Adigu waxaad dhawrtay
hadalkayga oo aad dulqaadatay, oo sidaas daraaddeed waxaan kaa dhawri
doonaa saacadda jirrabaadda oo dhowaan u imanaysa dunida oo dhan inay
jirrabto kuwa dhulka deggan. 3:11 Anigu dhaqsaan u imanayaa. Haddaba
xaji waxaad haysatid si aan ninna taajkaaga kaaga qaadin. 3:12 Kii
guulaysta waxaan ka dhigi doonaa tiir ku jira macbudka Ilaahayga,
halkaasna mar dambe kama bixi doono, oo waxaan dushiisa ku qori
doonaa magaca Ilaahayga, iyo magaca magaalada Ilaahayga, taas oo ah
Yeruusaalemta cusub, oo samada iyo xagga Ilaahayga ka soo degaysa, iyo
xataa magacayga cusub. 3:13 Kii dheg lahu ha maqlo waxa Ruuxu ku
leeyahay kiniisadaha. 3:14 Kiniisadda La'odikiya ku taalna malaa'igteeda
waxaad u qortaa; Aamiin, oo ah markhaatiga aaminka ah oo runta ah, oo
ah madaxa uunka Ilaah, wuxuu kugu leeyahay waxyaalahan; 3:15 Waan
ogahay shuqulladaada iyo inaadan qabow iyo kulayl midna ahayn. Waxaan
jeclaan lahaa inaad tahay qabow iyo kulayl midkood. 3:16 Haddaba waad
diirran tahay, oo qabow iyo kulayl midna ma ihid, sidaas daraaddeed
afkaygaan kaa tufi doonaa. 3:17 Waxaad tidhaahdaa, Taajir baan ahay, oo
maal baan helay, oo waxba uma baahni, oo ma ogid inaad tahay tan
belaysan, oo loo naxo, oo miskiinka ah, oo indhaha la', oo qaawan. 3:18
Sidaas daraaddeed waxaan kugula talinayaa inaad iga iibsatid dahab dab
lagu safeeyey, si aad taajir u noqotid, iyo dhar cad si aad u xidhatid oo
aanay ceebta qaawanaantaadu u muuqan, iyo indhakuul aad indhaha
marsatid si aad wax u aragtid. 3:19 In alla inta aan jeclahay waan
canaantaa oo edbiyaa, sidaas daraaddeed qiiro yeelo oo toobad keen. 3:20
Bal eeg, albaabkaan taaganahay oo garaacayaa; haddaba haddii nin
codkayga maqlo oo albaabka iga furo, waan u soo gelayaa, oo waan la
cashayn, isna wuu ila cashayn. 3:21 Kii guulaysta, waxaan siin doonaa
amar uu carshigayga igula fadhiisto, sida aan aniguba u guulaystay, oo aan
Aabbahay ugula fadhiistay carshigiisa. 3:22 Kii dheg lahu ha maqlo waxa
Ruuxu ku leeyahay kiniisadaha.
4:1 Waxyaalahaas dabadeed kor baan eegay oo waxaan arkay albaab
samada ka furmay, oo codkii ugu horreeyey oo aan maqlay sidii buun ila
hadlaya oo kale, wuxuu igu yidhi, Halkan soo fuul oo waxaan ku tusi
doonaa waxyaalaha waajibka ah inay hadda ka dib dhacaan. 4:2 Haddiiba
waxaan ku jiray Ruuxa, oo bal eeg, waxaa jiray carshi samada qotoma, oo
mid baa carshigii ku fadhiyey, 4:3 oo kii fadhiyey midabkiisu wuxuu u
ekaa dhagax yasbid iyo dhagax sardiyos, oo carshigana waxaa ku
wareegsanaa qaansoroobaad midabkeedu u eg yahay dhagax sumurud. 4:4
Oo carshigii hareerihiisana waxaa
 yiil afar iyo labaatan carshi oo kale; oo
carshiyadii dushoodana waxaan ku arkay afar iyo labaatan oday oo ku
fadhiya, oo dhar cad qaba; madaxana waxaa u saarnaa taajaj dahab ah. 4:5
Oo carshgiina waxaa ka soo baxay hillaac iyo codad iyo onkod. Oo waxaa
jiray toddoba laambadood oo dab ah oo carshiga hortiisa ka ololaya,
kuwaas oo ah toddobada Ruux oo Ilaah. 4:6 Oo carshigii hortiisana waxaa
yiil wax la mid ah bad muraayad ah oo u eg madarad, oo carshiga
badhtankiisa iyo carshiga hareerihiisa waxaa joogay afar xayawaan oo hor
iyo dibba indho miidhan ah. 4:7 Xayawaankii kowaad wuxuu u ekaa
libaax, xayawaankii labaadna wuxuu u ekaa weyl, xayawaankii
saddexaadna wuxuu lahaa weji u eg weji nin, xayawaankii afraadna
wuxuu u ekaa gorgor duulaya. 4:8 Oo afarta xayawaan mid waluba wuxuu
lahaa lix baal, oo hareerahooda iyo gudahooduba waa indho miidhan; oo
habeen iyo maalin midna ma nastaan, oo waxay yidhaahdaan, Qoduus,
qoduus, qoduus waxaa ah Rabbiga ah Ilaaha Qaadirka ah, oo jiray oo jira
oo iman doona. 4:9 Oo marka xayawaanku ay ammaanaan oo ciseeyaan
oo mahad u naqaan kan carshiga ku fadhiya oo ah kan nool weligiis iyo
weligiis, 4:10 ayaa afar iyo labaatanka oday waxay ku hor dhici doonaan
kan carshiga ku fadhiya, oo waxay caabudi doonaan kan nool weligiis iyo
weligiis, oo taajajkoodana waxay ku tuuri doonaan carshiga hortiisa,
iyagoo leh, 4:11 Rabbigayagow, Ilaahayagow, adigu waad istaahishaa
inaad heshid ammaanta iyo cisada iyo xoogga, waayo, wax kasta adaa
abuuray, maxaa yeelay, doonistaada aawadeed ayay u ahaadeen oo u
5:1 Oo anna kii carshiga ku fadhiyey gacantiisa midigta waxaan ku arkay
kitaab wax kaga qoran yihiin dul iyo hoosba, oo waxaa ku shaabadaysnaa
toddoba shaabadood. 5:2 Oo waxaan arkay malaa'ig xoog weyn oo ku
naadinaysa cod weyn, oo leh, Bal yaa istaahila inuu kitaabka kala bixiyo
oo uu furo shaabadihiisa? 5:3 Oo samada, iyo dhulka dushiisa, iyo dhulka
hoostiisa laguma arag mid awooda inuu kitaabka kala bixiyo ama eego.
5:4 Oo markaasaan aad u ooyay, maxaa yeelay, lama helin mid istaahila
inuu kitaabka kala bixiyo ama eego. 5:5 Markaasaa odayaashii midkood
wuxuu igu yidhi, Ha ooyin, bal eeg, Libaaxa qabiilka reer Yahuudah ka
mid ah oo ah xididkii ka yimid 
Daa'uud ayaa wuxuu ku guulaystay inuu
furo kitaabka iyo toddobadiisa shaabadoodba. 5:6 Oo carshiga
badhtankiisii iyo afarta xayawaan
 iyo odayaasha badhtankoodii waxaan ku
arkay Wan taagan oo ah sida mid la gowracay oo leh toddoba gees iyo
toddoba indhood oo ah toddobada Ruux oo Ilaah, oo loo soo diray dunida
oo dhan. 5:7 Oo isna intuu yimid ayuu kitaabkii ka qaatay kii carshigii ku
fadhiyey gacantiisii midigtaa. 5:8 Oo markuu kitaabkii qaatay ayaa afartii
xayawaan iyo afar iyo labaatankii odayba waxay ku dhaceen Wankii
hortiisa iyagoo midkood waluba wato kataarad iyo fijaanno dahab ah oo
foox ka buuxo oo ah baryadii qoduusiinta. 5:9 Oo waxay ku gabyeen
gabay cusub iyagoo leh, Adigu waxaad istaahishaa inaad kitaabka qaadato
oo aad shaabadihiisa furto; waayo, waa lagu gowracay, oo waxaad Ilaah
dhiiggaaga ugu soo iibisay dad ah qabiil
 kasta iyo af kasta iyo dad kasta
iyo quruun kasta, 5:10 oo waxaad iyagii ka dhigtay inay Ilaaheenna u
ahaadaan boqortooyo iyo wadaaddo; oo iyana dhulka ayay wax ku
xukumi doonaan. 5:11 Oo anna carshigii iyo xayawaanadii iyo odayaasha
hareerahoodii waxaan ku arkay oo ka maqlay malaa'igo badan codkood,
oo tiradooduna waxay ahayd toban kun oo meelood oo mm toban kun ah,
iyo kumaan kun; 5:12 oo waxay cod weyn ku lahaayeen, Istaahil waxaa ah
Wankii la gowracay inuu helo xoog, iyo maal, iyo xigmad, iyo itaal, iyo
ciso, iyo ammaan, iyo mahad. 5:13 Oo wax kasta oo la abuuray oo ku jira
samada, iyo dhulka dushiisa, iyo dhulka hoostiisa, iyo badda gudaheeda,
iyo waxyaalaha iyaga ku jira oo dhan, ayaa waxaan maqlay iyagoo leh,
Kan carshiga ku fadhiya iyo Wanka ha u ahaadeen mahad, iyo ciso, iyo
ammaan, iyo xoog, weligood iyo weligood. 5:14 Markaasaa afartii
xayawaan waxay yidhaahdeen, Aamiin. Odayaashiina way dhaceen oo
6:1 Oo waan arkayay markii Wankii furay toddobadii shaabadood
middood, oo waxaan maqlay afartii xayawaan midkood oo codkiisa la
moodo onkod leh, Kaalay oo arag. 6:2 Oo bal eeg, waxaan arkay faras
cad oo kii fuushanaana wuxuu haystay qaanso, oo waxaa isaga la siiyey
taaj; oo wuxuu soo baxay isagoo guulaysanaya, wuxuuna u soo baxay inuu
guulaysto. 6:3 Oo haddana markii uu furay shaabaddii labaad ayaa
waxaan maqlay xayawaankii labaad oo leh, Kaalay oo arag. 6:4
Markaasaa waxaa soo baxay faras kale oo xamar ah; oo kii fuushanaana
waxaa la siiyey amar inuu dunida nabadda ka qaado iyo in dadka midba
midka kale dilo; oo waxaa la siiyey seef weyn. 6:5 Oo haddana markuu
shaabadda saddexaad furay ayaa waxaan maqlay xayawaankii saddexaad
oo leh, Kaalay oo arag. Oo bal eeg, waxaan arkay faras madow; oo kii
fuushanaana wuxuu gacanta ku haystay miisaan. 6:6 Oo waxaan afartii
xayawaan badhtankooda ka maqlay wax cod la moodo oo leh, Kombo
sarreen ah qiimaheedu waa dinaar, saddex koombo oo shaciir ahna
qiimahoodu waa dinaar, saliidda iyo khamrigana wax ha yeelin. 6:7 Oo
haddana markuu furay shaabaddii afraad ayaa waxaan maqlay
xayawaankii afraad codkiisii oo leh, Kaalay oo arag. 6:8 Oo bal eeg,
waxaan arkay faras cirra leh; oo kii fuushanaana magiciisu wuxuu ahaa
Dhimasho; oo waxaa la socday Haadees. Oo waxaa iyaga la siiyey amar
ay ku xukumaan dunida waaxdeed oo ay ku laayaan seef, iyo abaar, iyo
dhimasho, iyo dugaagga dhulka. 6:9 Oo haddana markuu furay shaabaddii
shanaad waxaan meeshii allabariga hoosteeda ku arkay nafihii kuwii loo
dilay eraygii Ilaah aawadiis, iyo markhaatigii ay fureen aawadiis, 6:10 oo
iyana waxay ku dhawaaqeen cod weyn iyagoo leh, Sayidkayaga
qoduuskaa oo runtahow, ilaa goormaadan xukumayn oo aadan dhiigayaga
nooga aarayn kuwa dhulka jooga? 6:11 Oo midkood kastaba waxaa la
siiyey khamiis cad; oo waxaa loo sheegay inay wakhti yar sii nastaan
ilamaa kuwa iyaga addoommada la ah iyo walaalahooda dhowaan
sidoodii oo kale loo dili doono ay soo dhammaadaan. 6:12 Oo haddana
waxaan arkay markii uu furay shaabaddii lixaad, markaasaa waxaa
dhacay dhulgariir weyn; oo qorraxduna waxay u madoobaatay sidii
jooniyad dhogor ah, oo dayaxii oo dhammuna wuxuu noqday sidii dhiig
oo kale; 6:13 oo xiddigihii samaduna waxay ku soo daateen dhulka sida
geed berde ahi u tuuro midhihiisa aan bislaan markii dabayl weyni ruxdo.
6:14 Oo samadiina waxaa loo qaaday sidii kitaab la duubay oo kale, oo
buur walba iyo gasiirad walbaba meeshoodii waa laga dhaqaajiyey. 6:15
Oo boqorradii dunida, iyo amiirrada, iyo saraakiisha sare, iyo taajiriinta,
iyo kuwa xoogga weyn ah, iyo addoon kasta iyo mid kasta oo xor ahuba,
waxay ku dhuunteen godadka iyo dhagaxyada buuraha; 6:16 oo waxay ku
yidhaahdeen buurihii iyo dhagaxyadii, Nagu soo dhaca oo naga qariya kan
carshiga ku fadhiya wejigiisa iyo cadhada Wanka, 6:17 waayo, waxaa
timid maalintii weynayd oo cadhadooda; bal yaa awooda inuu istaago?
7:1 Taas dabadeed waxaan arkay afar malaa'igood oo taagan afarta gees
oo dhulka, oo xajinaya afarta dabaylood, si aan dabaylu ugu dhicin dhulka
ama badda ama dhirta. 7:2 Oo waxaan arkay malaa'ig kale oo ka soo
baxaysa qorrax-ka-soo-baxa oo haysata shaabadda Ilaaha nool; oo cod
weyn bay ugu dhawaaqday afartii malaa'igood oo amarka lagu siiyey inay
wax yeelaan dhulka iyo badda, oo waxay ku tidhi, 7:3 Waxba ha yeelina
dhulka iyo badda iyo dhirta toona, jeer aannu addoommada Ilaahayaga
wejiga ka shaabadayno. 7:4 Oo waxaan maqlay intoodii la shaabadeeyey
tiradoodii, waxayna ahaayeen boqol iyo afar iyo afartan kun oo intaasaa
laga shaabadeeyey qabiilooyinka reer bini Israa'iil oo dhan. 7:5 Qabiilka
reer Yahuudah waxaa laga shaabadeeyey laba iyo toban kun; Qabiilka reer
Ruubeenna waxaa laga shaabadeeyey laba iyo toban kun; Qabiilka reer
Gaadna waxaa laga shaabadeeyey laba iyo toban kun; 7:6 Qabiilka reer
Aasheerna waxaa laga shaabadeeyey laha iyo toban kun; Qabiilka reer
Naftaalina waxaa laga shaabadeeyey laba iyo toban kun; Qabiilka reer
Manasehna waxaa laga shaabadeeyey laba iyo toban kun; 7:7 Qabiilka
reer Simecoonna waxaa laga shaabadeeyey laba iyo toban kun; Qabiilka
reer Laawina waxaa laga shaabadeeyey laba iyo toban kun; Qabiilka reer
Isaakaarna waxaa laga shaabadeeyey laba iyo toban kun; 7:8 Qabiilka reer
Sebulunna waxaa laga shaabadeeyey laba iyo toban kun; Qabiilka reer
Yuusufna waxaa laga shaabadeeyey laba iyo toban kun; Qabiilka reer
Benyaamiinna waxaa laga shaabadeeyey laba iyo toban kun. 7:9 Oo bal
eeg, waxyaalahaas ka dib waxaan arkay dad faro badan, oo aan ninna tirin
karin, oo lagala soo baxay quruun kasta, iyo qabiil kasta, iyo dad kasta,
iyo af kasta, oo taagan carshiga hortiisa iyo Wanka hortiisa, iyagoo qaba
khamiisyo cadcad, gacmahana ku haysta caleemo timireed. 7:10 Oo iyana
waxay ku dhawaaqeen cod weyn, iyagoo leh, Badbaado waxaa leh
Ilaahayaga carshiga ku fadhiya iyo Wanka. 7:11 Oo malaa'igihii oo
dhammuna waxay taagnaayeen carshiga hareerihiisa iyo odayaashii iyo
afartii xayawaan hareerahooda; oo carshiga hortiisii ayay ku dhaceen oo
intay wejigooda dhulka saareen ayay Ilaah caabudeen, 7:12 iyagoo leh,
Aamiin; Ilaahayagu weligiis iyo weligiis ha lahaado barako, iyo ammaan,
iyo xigmad, iyo mahad, iyo ciso, iyo xoog, iyo itaal. Aamiin. 7:13 Oo
odayaashii midkood baa jawaabay oo wuxuu igu yidhi, Kuwan
khamiisyada cadcad qabaa yay yihiin, xaggee bayse ka yimaadeen? 7:14
Oo waxaan ku idhi, Sayidkaygiiyow, waad taqaan. Markaasuu wuxuu igu
yidhi, Kuwanu waa kuwii ka soo baxay dhibaatadii weynayd, oo waxay
khamiisyadoodii ku maydheen oo ku caddeeyeen dhiiggii Wanka. 7:15
Sidaas daraaddeed waxay joogaan carshiga Ilaah hortiisa; oo waxay isaga
ugu adeegaan macbudkiisa habeen iyo maalinba; oo kan carshiga ku
fadhiyaana wuxuu dushooda ka dhisan doonaa taambuuggiisa. 7:16 Oo
iyana mar dambe ma ay gaajoon doonaan, mana ay harraadi doonaan mar
dambe, qorraxda iyo kulaylkuna kuma ay dhici doonaan; 7:17 waayo,
Wanka carshiga badhtankiisa jooga ayaa wuxuu ahaan doonaa
adhijirkooda, oo wuxuu iyaga u hoggaamin doonaa ilaha biyaha nolosha;
oo Ilaahna indhahooda ilmo kastuu ka tirtiri doonaa
Walalayaal waxaan halkaan idiinku soo gudbinaynaa, kalmado kooban 
oo kussabsan FADLIGA SOONKA MAALINTA TOBONAAD EE BISHA 
AL-MUHARRAM oo ah bisha koowaad ee sanadka HIJRIGA..oo aan hadda kujirno.
Bisha Al-muharram waa bil barakaysan oo ku wayn 
Allaah agtiisa, waxeyna ka midtahay
afarta bilood ee loo yaqaanbilaha xurmada 
leh..sida Quraanka kuxusan Nabiganauu kusheegay sunnada.
FADLIGA SOONKA BISHA Al-MUHARRAM, Guud ahaan waxaa 
kusoo arooray sunnada nabiga in ay fadli leedahay soonka sunnada ah oo 
lasoomo bishaan barakaysan ee Al-MUHARRAM sida kuxusan xadiiska ah:
Oo uu macnihiisu yahay: Soonkanugu fadliga badan soonka ramamdaan kadib waa
soonka bisha Al-muharramMuslimayaa soo saaray.
Haddaba ayada oo fadligaas leh ayaa hadana waxaa ku dhexjirta maalin 
lagu magacaabo CAASHUURAA. MAALINTA CAASHUURAA:
 Waa maalinta 10aad (tobonaad) ee bisha Al-muharram
Waa maalintii uu Allaah ka
 badbaadiyay NABI MUSSE iyo qoomkiisa shartii 
Fircoon, marka shukri alaah dartiis ayaan usoomayna malintaasna 
waxay ahayd maalinta 10aadMar lawaydiiyay soonka maalinta 10aad
 ee Al-muharram waxa uu ku jawabay:  waxaan Allaah kaga ajar 
dalbayaa inuu ii dambi dhaafo sanadkii ka horeeyay
Dunuubta la isku dhaafayo waa kuwa yar-yar (al-siqaar)
 qofkii uu ka dhacay dambi wayn oo (kabiira) waxaa 
looga baahanyahay inuu Allaah tawbad(dambi dhaaf) dhab ah ula
 yimaado inta uu haysto fursada oo aysan kadin geeridu!!..Allaah 
1-waxaa fiican oo mustaxab ah in loosoomo 
soonka maalinta caashuura,kudayasho lagu
2-maalintaan waxaa soomay NABIGA (scw) 
iyo saxaabadiisa waxaa kaloo hortood soomay
4-waxaa fiican in maalinta caashuura
 maalin kahor ama kadib laasoomo, khilaaf la
khilaafayo YUHUUDA, oo ayagana maalintaan soomi jirtay.
5-Intaan ayaa kusoo aroortay fadliga maalintaCASHURA, 
wax kale oo fadli ah ama camal kale oo lasameeyaa
 kuma sugnaan SUNNADA NABIGA(SCW).Marka waxaa reeban oo BIDCA AH waxa 
ay sameeyaan dadka loo yaqaan RAAFIDAH ama SHIICA oo ah is dil 
iyo is mindiyeen iyo wixii lamidah
 waxaasna ma aha wax diinta ku banaan ama 
uu ALLAH iyo RASUULKIISU na amreen, qofka muslimka ahna waxaa la gudboon 
inuu ka dhawrtoonaado wax walba oo khilaafsan diinta Allaah uu 
kusoo dajiyay NABIMUHAMMAD(SCW), ayna tahay inuu raacdo jidkuu 
uu NABIGA(SCW) ujideeyay ummaddiisa ahna jidkii ay raaceen 
saxaabada iyo salafkii suubanaa Allaah haka raali noqdee dhamaantood.
6-Maalintaana waa fadli Allah uu nagu manaystay inuu nooga dhigay 
soon maalin qura dambi dhaaf sanad oo dhan, qof walowba waxaa 
ku deg-degtaa ka faaiidaysiga maalintaan, kuna bilow sanadkaaga
 cusub (1436 HIJRIGA) daacada Allah iyo ku tartanka khayraadka. A
llah hanaga dhigo kuwii laga aqbalo camalkooda kiisa
wanaagsan..aamiin aamiin aammiin.
hadaba Maadaama uu cimrigu yahay mid dhamaanaya, Aakhirana ay naga sugeyso
 camal suuban, aduunyadiina dambi badatay, soo ma qumana inaan 
ka faaiidaysano fursadaha yaryar ee laakiin Dambi dhaafka weyn lagu helayo.
Nabiga(NNKH) wuxuu yiri: Midka Caqliga badani waakannaftiisa 
eedeeya ee aan is dhigan, mid Caajislowga ahna waa midka 
ilaahay meel cidla ah kutala saarta oo aan wax shaqo ah la imaanin.
Naga saari mayso kaliya, Ilaahay waa Naxariis badan yahay 
hadaynan la iman dambi dhaaf iyo Orod,
 sida aduunyaduba aysan ugu iman XAGLO LAABAN.
Wabillaahi Tawfiif Wassamu Calaykum Waraxmatullaahi Wabarakaatuhu.
Jawaab: Ereyga "Caqiido" macnihiisu waa; rumayn iyo wax aaminid.
 (Caqiido waa kalmad af-carabi ah oo sheegaysa; adkayn, guntid, 
sugid iyo goyn. Haddii la sii macneeyo waa; arrinka aan qofka aaminsani
 ka shakisanayn. Xagga diinta waa arrimaha la aamino qalbi ahaan sida 
rumaynta Alle iyo Rasuulkiisa. Markaa caqiidada Islaamku waa lixda 
tiir ee iimaanka iyo wixii soo raaca oo
 lagu faahfaahin doono kitaabka gudihiisa.
2. Sual: Waa maxay caqiidada islaamku?
Jawaab: "caqiidada Islaamka" waxa looga jeedaa rumaynta iyo 
aaminidda mabda islaamka. Haddii la sii sharraxo waxaa 
caqiidada loola jeedaa; tiirarka "Iimaanka".
3. Sual: Waa maxay iimaanku?
Jawaab: Iimaanku: waa rumaynta Alle iyo rasuulkiisa taas 
oo leh tilmaamo gaar ah iyo tiirar ay isku taagto.
4. Sual: Waa maxay tilmaanta iimaanku?
Jawaab: Tilmaanta iimaanku waa waxyaalaha haddii qofka 
laga helo lagu sheegi karo "qof muumin ah".
5. Sual: Maxay ka koobanyihiin tilmaamaha iimaanku?
Jawaa: Tilmaamaha iimaanku waxay ka kooban yihiin saddex 
walxood (wax ama shay) oo kala ah:
Sual: Waa maxay arkaanul-iimaan ama tiirarka iimanaku?
Jawaab: Arkaanul-iimaan waa tiirarka uu iimaanku ku taagan yahay. 
Sida ay dhismayaashu u leeyihiin tiirar haya oo haddii mid laga 
saaro uu dhismuhu dumayo, ayuu iimaankuna u leeyahay tiirar lix ah 
oo haddii mid ka mid ah qofku si dhab ah u rumayn waayo uu 
iimaankiisu burayo (burid, buris, burin, buritaan= waa in wax 
jiray ay baabaan. Waxaa loo adeegsadaa waxyaalaha aan
 la taaban karin, sida ballanka, caqiidada, weysada iwm.
7. Sual: Maxay kala yihiin tiirarka uu iimaanku
 ku taaganyahay (arkaan-ul-iimaan)?
Jawaab: Tiirarka iimaanku waa lix tiir oo kalal ah:
Iyo in Qaddarka Alle- sharkiisa iyo khayrkiisaba- la rumeeyo.
8. Haddii qofku arkaanul-islaamka wada qiro ma noqonayaa muslim buuxa?
Jawaab: MAYA; sababtoo ah wuxuu qofku muslim buuxa noqonayaa marka 
uu arkaanul-iimaanka wada qiro, kuna dhaqmo arkaanul-islaamka.
9. Sual: Oo waa maxay arkaanul-islaamku?
Jawaab: Arkaanul-islaamku waa tiirarka ay diinta islaamku ku taagantahay.
10. Sual: Maxay kala yihiin tiirarka islaamku?
Jawaab: Tiirarka islaamku waxay ka kooban yihiin;
1) In la qiro in aanu jirin cid xaq lagu caabudo Ilaahay mooyaane 
iyo in la qiro inuu Muxammed (SCW) yahay rasuulkii Alle
2) In salaadda la tukado
3) In sekada la bixiyo
4) In la soomo bisha Ramadaan (Rabadaan= Ramadaan. Soomaalidu 
badiyaaba waxay ugu dhawaaqdaa Rabadaan, 
halka carabtu ugu dhawaaqdo Ramadaan.
5) Iyo in qofkii awoodaa soo xajo.
11. Sual: Maxay ku kala duwanyihiin arkaanul-iimaan iyo arkaanul-islaam?
Jawaab: Arkaanul-iimaan iyo arkaanul-islaam way isa soo dhexgelayaan. 
Tusaale ahaan tiirka ugu horreeya arkaanul-islaama waxa soo gelaya 
dhammaan lixda tiir ee arkaanul-iimaanka. Laakiin haddii la kala 
qaado waxay noqonayaan sidan: arkaanul-iimaan waa qalbiga, 
arkaanul-islaamna waa ficilka muuqda.
12. Sual: Sidee ayuu tiirka koowaad ee arkaanil-islaamku
 u koobayaa lixda tiir ee arkaanul-iimaanka?
Jawaab: Marka uu qofku qiro: LAA ILAAHA ILLA LAAHU oo ah
 tiirka koowaad ee arkaanul-islaamka qaybtiisa hore, 
waxaa uu buuxiyey tiirkii koowaad ee arkaanul-iimaanka oo ahaa; 
"in Ilaahay la rumeeyo". Sidoo kale marka la qiro: Muxammed-un
 Rasuulu-Laah oo ah tiirka koowaad ee arkaanul-islaamka qaybtiisa dambe,
 waxaa soo gelaya shanta tiir ee dambe 
ee arkaanul-iimaanka oo kala ah:
13. Sual: Gartay in ay isa soo gelayaan "Laa ilaaha illa Laahu
" iyo "In Ilaahay la rumeeyo", balse sidee ayey shanta tiir
 ee dambe ee arkaanul-iimaanku u soo hoos gelayaan qiritaanka: 
"Muxammed waa Rasuulkii Alle"?
Jawaab: Marka la qiro inuu Muxammed (scw) Rasuulkii Alle 
yahay, waxaa la rumeeyey rasuullada Ilaahay, maxaa yeelay Nebi
 Muxammed (scw) wuxuu ka mid yahay Ilaahay rasuulladiisa. 
Haddii la qiro inuu Muxammed (scw) rasuulkii Alle yahay 
waxaa la rumeeyey kutubtii Ilaahay, maxaa yeelay Muxammed 
(scw) wuxuu Rasuul ku noqday in Kitaabka Quranka ah
 loo soo dhiibay, qurankuna wuxuu ka mid yahay kutubta Alle.
Rumeynta Nebi Muxammed (scw) waxaa soo hoos gelaya, 
rumeynta wax alla wixii uu ka warramay. Sidoo kale in 
la rumeeyo quraanka waxaa soo hoos gelaya, rumeynta 
wax alla wixii quraanku sheegay. Haddaba malaagta Ilaahay
 iyo qaddarka Ilaahay iyo yoomal-qiyaamaha, saddexdaba waxaa 
ka warramay Nebi Muxammed (scw), Qurankuna wuu sheegay. 
Sidaas ayey isu soo hoos gelayaan arkaanul-islaamka iyo arkaanul-iimaanku.
Sidaas darteed ayaa qofkii beeniya qodob ka mid ah 
arkaanul-islaam ama arkaanul-iimaanka 
uu ula mid yahay mid beeniyey wixii oo dhan.
14. Sual: Ma jiraan wax u dhexeeya "Caqiidada islaamka" & iimaanka?
Jawaab: Haa, waxa jira farqi yar. Caqiidada islaamku waxay 
la mid tahay arkaanul-iimaanka ama tiirarka iimaanku ku 
taanyahay ee lixda ah, laakiin iimaanku wuu ka guda
 ballaadhanyahay arkaanul-iimaanka
 oo camallada wanaagsan oo dhan ayaa soo gelaya.
15. Sual: Ma sheegi kartaa daliil caddaynaya in iimaanku 
ka guda ballaadhanyahay arkaanul-iimaanka ama caqiidada?
Jawaab: Haa, tusaale ahaan Nebigu (scw) wuxuu yidhi: "Iimaanku wuxuu ka 
koobanyahay dhawr iyo toddobaatan ama dhawr iyo lixdan qaybood, 
waxaa ugu sarraysa LAA ILAAHA ILLA LAAHU, waxaana ugu hooseeysa 
 oo laga qaado wixii dhibaato leh, xishoodkuna iimaanka ayuu 
ka mid yahay". (Xadiiskan waxaad ka eegtaa kitaabka Saxiixul-muslim).
FAAHFAAHINTA ARKAANUL-IIMAANKA:
16. Sual: Waa maxay tiirka koowaad ee Arkaanul-iimaanku?
Jawaab: Tiirka koowaad ee arkaanul-iimaanku waa "in Ilaahay la rumeeyo".
17. Sual: Waa gartay in ay ugu horrayso arkaanul-iimaanka in 
la rumeeyo Ilaahay. Haddaba waa maxay "in Ilaahay la rumeeyo"?
Jawaab: In Ilaahay la rumeeyo waxay tahay:
1) In la rumeeyo inuu Alle jiro.
2) In la rumeeyo inuu Alle wax walba abuuray oo isagu adduunka 
maamulo nolol iyo dhimashoba
 isla markaana uu isagu makhluuqa kala xukumi doono.
3) In la rumeeyo inuu kelidii caabudid xaq u leeyahay.
4) In la qiro magacyadiisa iyo sifooyinkiisa.
(Makhluuqa= uunka, waxa la abuuray. Waxaa soo hoos gelaya 
waxkasta oo jira Alle mooyaane.
18. Sual: Tiirka koowaad ee arkaanul-iimaanka oo ah; 
"In Ilaahay la rumeeyo" iyo tiirka koowaad ee arkaanul-islaamka qaybtiisa
 hore oo ah "Laa Ilaaha illa laahu" maxay ku kala duwan yihiin?
Jawaab: "In Ilaahay la rumeeyo" iyo Laa ilaaha Illa laahu",
 way isa soo dhex gelayaan, laakiin "Laa Ilaah illa Laahu" 
oo ah kelmaddii tawxiidka, ayaa ujeeddada islaamka sii caddaynaysa.
19. Sual: Waa maxay kelmadda tawxiidku?
Jawaab: Kelmadda tawxiidku waa Laa ilaaha illa Laahu.
20. Sual: Waa maxay "tawxiidku"?
Jawaab: Tawxiidku waa keli ahaanta Ilaahay oo la qiro, 
waana aasaaska ugu horreeya ee diinta islaamka,
 waana macnaha "Laa Ilaaha illa Laahu".
21. Sual: Waa imisa qaybood tawxiidku maxayse kala yihiin?
Jawaab: Tawxiidka waxaa loo qaybiyaa saddex qaybood
 oo kala ah (qeexidda magacyada tawxiidka ee kala 
duwan waxaad ka fahmi sualaha ku xiga);
1. Tawxiidu rubuubiya= Rabbinimada
2. Tawxiidu Uluuhiya= Ilaahnimada
3. Tawxiidu al-asmaa wa-sifaat.
22. Sual: Waa maxay Tawxiidu-rubuubiyah?
Jawaab: Tawxiidu rubuubiyah waa in la qiro jiritaanka 
Ilaahay iyo in aan Eebbe cidi la wadaagin falalkiisa, tusaale ahaan:
Waa in la rumeeyo inuu Ilaahay kelidii (keligii) 
maamulo adduunka oo dhan nolol iyo dhimashoba, kelidiina wax arsaaqo.
Waa in la rumeeyo inuu Alle wax walba awoodo.
23. Sual: Qofkii qira tawxiidu-rubuubiyah, ma ugu 
filantahay intaasi in lagu sheego muslin?
Jawaab: Maya, tawxiidu-rubuubiyah kelidii islaam laguma noqdo,
 maxaa yeelay? Dadka intooda badan way rumaysanyihiin 
jiritaanka Ilaahay. Gaaladii carbeed ee Nabi Muxammed 
(SCW) loo dirayna way wada qirsanaayeen in Ilaahay wax
 abuuro, wax dilo, waxna nooleeyo, waxna arsaaqo, 
laakiin intaas islaam kumay noqon sababtoo ah wax ka dhinnaa tawxiidu-Uluuhiyah!
24. Sual: Waa maxay tawxiidu-uluuhiyah?
Jawaab: Kelmadda "Uluuliyah" waxay ka timid kelmadda 
"Ilaah" oo la macne ah "Macbuud", yacnii; kii la caabudayey. 
Markaa "tawxiidu-Uluuliyah" waa in Eebbe kelidii la caabudo.
25. Sual: Waa maxay tawxiidu-asmaa wa sifaat?
Jawaab: Tawxiidu al-asmaa wa sifaat (Al-asmaa= magacyada Ilaahay)
 (Wa sifaa= sifooyinka) waa in la qiro magacyada iyo tilmaamaha 
Eebbe isu qiray iyadoon leexinayn macnahooda, loogana metaal
 (metaal= tusaale) qaadanahayn magacyada iyo sifooyinka 
makhluuqiisa (makhluuq= waa wixii Alle abuuray). Tusaale 
ahaan, Alle wax wuu maqlaa waxna wuu arkaa, haddana cid la mid ahi ma jirto.
26. Sual: Qofka doona inuu islaamka soo galo, muxuu ku soo galayaa diinta?
Jawaab: Wuxuu diinta islaamka ku soo gelayaa inuu ku dhawaaqo
 Shahaada-teynka (Shahaadateyn= labada ashaado).
27. Sual: Waa maxay Shahaada-teynku?
Jawaab: Shahaada-teynku: waa qiritaanka "Laa Ilaaha 
illa laahu" iyo qiritaanka "Muxammed-rasuululaahi".
28. Sual: Ma isku midbaa Shahaada-teynka iyo kelmadda tawxiidku?
Jawaab: Maya, Shahaada-teynku waa qiritaanka; Laa Ilaaha illa Laahu 
iyo Muxammed-Rasuulu-laahi (scw). Halka kelmadda 
tawxiidku ay tahay: Laa ilaaha illa Laahu oo keliya.
29. Sual: Waa maxay macnaha Laa Ilaaha illa Laahu?
Jawaab: Laa ilaaha illa Laahu, macneheedu 
waa "ma jiro mid xaq lagu caabudaa Alle mooyane".
30. Sual: Muxuu ku hagaagayaa qiraalka "Laa Ilaaha illa Laahu?
Jawaab: Qiraalka "Laa Ilaaha illa Laahu" wuxuu ku hagaagayaa in 
la helo toddoba shardi (shardi= waa wax haddii isaga 
la waayo wixii uu shardiga u ahaana aanu jirahayn)
31. Sual: Maxay kala yihiin shuruudaha 
Laa Ilaaha illa Laahu" ee toddobada ahi?
Jawaab: Waxay kala yihiin shuruudaha "Laa Ilaaha illa Laahu" sida tan:
Garasho oo ah in aqoon loo yeesho
 macnaha iyo ujeedada "Laa Ilaaha illa Laahu".
Yaqiinsasho aan shaki lahayn oo ah si hubaal ah oo
 loo aamino saxsanaanta Laa Ilaaha illa Laahu.
Aqbalaad aan diidmo lahayn oo ah in la aqbalo Laa Ilaaha illa Laahu.
Hogaansamid aan ka tegid lahayn oo ah in lagu dhaqmo Laa Ilaaha illa Laah.
Ka runsheegid oo ah in ay is waafaqaan hadalkiisa iyo uurkiisu.
Saafi yeelid aan shirki lahayn, oo ah in aan cid kale la caabudin.
Jacayl aan necayb lahayn, oo ah haddii 
wax kale ka hor yimaado in aad waxa kale ka tagto.
Sual: Shuruudahaas ma ka bixin kartaa sharrax isku xidhan?
Jawaab: Haa! marka koowaad, waa in aqoon loo yeesho macnaha
Laa ilaaha illa Laahu oo ah in aan cidina xaq u lahayn caabudid,
Ilaahay mooyaane. Nebigu (SCW) wuxuu yidhi "Qofka dhinta 
isaga oo og in aanu jirin Ilaah xaq lagu caabudo Alle mooyaane,
jannada ayuu galaa". (Cusmaan Binu Caffaan ayaa weriyey
waxaanu ku jiraa kitaabka Saxeexu-muslim).
Marka xigta waa in macnahaas lagu qanco oo aan wax shaki
ah laga qabin in cibaado oo dhan Alle xaq u leeyahay. 
Nebigu (SCW) wuxuu yidhi "Waxaan qirayaa in aanu jirin
Ilaah xaq lagu caabudaa ilaahay mooyaane iyo in aan anigu ahay rasuulkii Alle
qofna kulama kulmo Alle kelmaddaas isaga oo aan ka shakisanayn
haddii ay dhacdana jannada ayuu ku galaa". 
Abuu Hureere ayaa wariyey waxaanu ku jiraa kitaabka Saxeexu-muslim).
Marka saddexaad, waa in la aqbalo ujeedada Laa ilaaha illa Laahu oo dhan. 
Marka xiga waa in loo hoggaansamo oo lagu dhaqmo dhaqanka ay xambaarsan tahay.
Marka lagu dhaqmo waa in aan cid kale wax ku yeelan cibaadada
sida sanam ama qof la weyneeyo. (Sanam= waa sawir dhagax ama 
dhir ka sameysan oo dada qaar caabudaan).
Nebigu (SCW) wuxuu yidhi: Qofka yidhaa Laa ilaaha illa Laahu 
isagoo ula jeeda ilaahay dartiis, jannada ayuu ku galaa. 
(Cutbaan binuu Maalik ayaa weriyay waxaanu ku jiraa Bukhaari & Muslim).
Waana in la jeclaado oo haddii wax ka duwani ay jiraan la
door bido Laa ilaaha illa Laahu. Waana in la rumeeyo oo aan
la beenin ama munaafiqnimo loo odhan. Nebigu (SCW) wuxuu yidhi
Ma jiro qof qira Laa ilaaha illa Laahu Muxammedan rasuulullaah 
isagoo qalbigiisu run ka sheegayo, hadduu jirana Alle wuxuu ka
xaaraantinimeeyaa naarta. (Mucaad binuu 
Jabal ayaa weriyay waxaana soo saaray Bukhaari & Muslim).
33. Sual: Ilaahay mooyaane cid kale caabudaad xaq uma lahan. 
Haddaba waa maxay cibaadadu?
Jawaab: Cibaadadu waa wax alla wixii Eebbe 
dadka amray in ay sameeyaan ama ka tagaan oo la yeelo.
34. Sual: Maxaa ka mid ah noocyada cibaadada?
Jawaab: Cibaadada waxaa ka mid ah waxyaalo fara badan sida; Shahaada-teynka
 Salaadda, Sekeda, Soonka Xajka, ducada, 
Nederka, Dhaarta, Saddaqada, Sujuudda, Gawraca iwm.
35. Sual: Maxaa loo caabudayaa Ilaahay?
Jawaab: Waxaa Alle loo caabudayaa:
Dadkaba waxaa Alle u abuurtay in ay isaga caabudaan.
Nebiyadii Alle oo dhan waxaa loo soo diray in ay dadka faraan cibaadada Alle.
Alle wuxuu u ballanqaaday qofkii caabuda ee 
aan cid kale la caabudin inuu jannada geeyo.
Sual: Haddii qofku Ilaahay caabudi waayo, maxaa ku jaban?
Jawaab: Haddii qofku Ilaahay kelidii caabudi 
waayo, wuxuu Alle u ballan qaaday inuu cadaabta geliyo.
Sual: Waxyaalaha Ilaahay faray dadka in ay sameeyaan maxaa ugu muhiimsan?
Jawaab: Waxaa ugu muhiimsan "Tawxiidka Alle" oo ah in isaga kelidii la caabudo.
38. Sual: Maxaa ugu daran waxyaalaha Alle dadka ka reebay in ay sameeyaan?
Jawaab: Waxa ugu daran in Alle loo shiriig yeelo (Shiriig= shirki yeelid
la wadaajin, in cid kale la caabudo) oo cibaadadii uu xaqa u lahaa cid kale 
lala wadaajiyo (wadaajin= wax ka dhaxaysiin laba qof ama in ka badan.
Sual: In Alle loo shiriig yeelo, waa maxay macnaheedu?
Jawaab: Waa in cid aan Alle ahayn cibaadada wax laga siiyo. 
Ilaahay waa keli in cid lala simo ama lagu lammaaneeyo waa 
shirki ama gaalnimada ugu weyn. (Lagu lammaaneeyo= lagu labeeyo).
40. Sual: Shirkigu waa immisa qaybood?
Jawaab: Shirkiga waxaaa loo kala qaybiyaa laba qaybood oo kala ah:
41. Sual: Waa maxay shirkiga weyni?
Jawaab: Waa in wax ka mid ah cibaadada loo leexiyo cid aan Alle ahayn, sida ducada
salaadda, sujuudda, gawraca qurbaanka, rajaynta wixii Ilaahay kelidii karo
ka cabsashada jinka, shayaadiinta, maytida iwm.
La soco qaybaha kale ee Kitaabka ama ka dalbo shabakadda www.somalibooks.org
Waxaa qoray: Maxamed Xirsi Guuleed (Cabdi-Bashii)
Bismilaahi  Ar- raxmani Ar- raxiim
Su'aal: Sideen uga faa idaystaa wakhtiyada fasaxa?
Shaki kuma jiro in wakhtigu yahay raysamaalka ugu
uhiimsan ee qofku haysto inta uu nool yahay
taasi oo macanaheedu yahay in wax waliba 
oo uu waayo uu heli karo  badalkiisa, 
tusaale ahaan  lacagtu way timaadaa wayna 
baxdaa, cilmiga waa la bartaa waana 
la hilmaami karaa, Hadiise hal daqiiqo
oo ka mid ah noloshaada ay kaa tagto 
waa mid aan dhacayn in dib laguugu soo celiyo, sidaa awgeed waxaa mudan 
in ay qiimo wayn yeelato halka daqiiqo ee noloshaada ka mid ah.
Sidoo kale Waxan wada ogsoonahay in aan hada ku jirno wakhti fasax ah oo 
dadka intii wax baranaysay iyo intii shaqaalaha ahayd badankooduba ay 
nasasho gaaban ku jiraan , taasi waxa ay keentaa in qofku helo wakhti 
badan oo firaaqo ah isla markaana uu kaga lumo waxyaalo badan oo marka 
uu dib isku xisaabiyo uu garto in uusan  ka faa'idaysan wakhtigii 
dheeraa ee ka tagay intii uu fasaxa ahaa, dabadeedna uu dib isku 
canaanto wakhti ayna canaantaasi waxba tarayn.
si hadaba ayna taasi u dhicin oo aan uga faa idaysano wakhtigeena 
qaaliga ah ee ilaahay inagu manaystay waxaan talo ahaan ugu soo 
jeedin lahaa idinka iyo naftaydaba in aan ku mashquulino nafteena  
wakhtiga fasaxa ah hawlahan soo socda :
La shaqaynta ururada bulshada ee ku hawlan danta guud ee umada.
In laga qayb galo hawlaha tadawucnimo sida 
wacyi galinta dhanka waxbarashada,
la dagaalanka xanuunada, ururinta iyo qaybinta
tabarucaadka, ka qayb qaadashada 
dhisida masaajidada   iskooladada iyo madarasadaha, 
ka qayb galka shirarka bulshada waxtarka u leh.
Sidoo kale iyadna waxa haboon in laysku dayo in booqasho lagu tago 
meelaha muhiimka ah ee dhulkeena ka mid ah, taasi oo laga korodhsanayo 
aqoon guud oo ku saabsan dhulka hooyo,  ama la booqdo dadka waayeelka 
ah ee laga faa'idaysanayo khibrad iyo waayo 
aragnimo dhanka cilmiga iyo dhanka noloshaba.
Gabagabadii waxaa lagama maarmaan ah in qofka muslimka ahi uu ku 
bixiyo wakhtigiisa meesha ku haboon si marka ay su'aashu timaado 
maalinta qiyaamaha uu u helo jawaabta ku haboon.
Waxa laga wariyay nabiga S.C.W. in uu yidhi : (qofna ka dhaqaaqi
 maayo maalinta qiyaame meesha uu taagan yahay ilaa la waydiiyo 
afar arimood ,  waxa afartaas ka mid ah  Cumrigaaga meeshii aad 
ku soo dhamaysay, ee aad ku bixisay wakhtigii aad haysatay intii aad noolayd).
Ilaahay waxa aan waydiisanaynaa in uu inaga dhigo 
kuwo ka faa'idaysta wakhtigooda , danbigeena iyo 
ka waalidiintoodana loo dhaafo,  Janadana ku gala xisaab la' aan.    Aamin.
